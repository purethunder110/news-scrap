[
    {
        "id": "23697136",
        "url": "https://www.jagran.com/uttar-pradesh/lucknow-city-cm-yogi-said-bjp-sankalp-patra-is-the-blue-print-of-self-reliant-and-developed-india-23697136.html",
        "title": "'80 बनेगा आधार, एनडीए 400 पार', सीएम योगी बोले- आत्मनिर्भर और विकसित भारत का ब्लू प्रिंट है भाजपा का संकल्प पत्र",
        "body": "राज्य ब्यूरो, लखनऊ। मुख्यमंत्री योगी आदित्यनाथ ने सोमवार को कहा कि देश का गरीब, युवा, अन्नदाता और नारी शक्ति ही भारतीय जनता पार्टी के संकल्प पत्र के चार आधार हैं। यह संकल्प पत्र मोदी की गारंटी है, जिसमें हमने विकसित भारत बनाने की प्रतिबद्धता को दोहराते हुए भ्रष्टाचार के खिलाफ निर्णायक युद्ध की भी उद्घोषणा की है।उन्‍होंने कहा, यह पहला चुनाव है जो आत्मनिर्भर और विकसित भारत की संकल्पना को लेकर लड़ा जा रहा है। यह संकल्प पत्र नए भारत, श्रेष्ठ भारत, आत्मनिर्भर भारत, विकसित भारत और विश्व का नेतृत्व करने वाले भारत का ब्लूप्रिंट है। उन्होंने यूपी में लोकसभा चुनाव 2024 के लिए नया नारा देते हुए कहा कि '80 बनेगा आधार, एनडीए 400 पार, फिर एक बार मोदी सरकार।'संकल्प पत्र के संदर्भ में भाजपा के प्रदेश कार्यालय में आयोजित प्रेस वार्ता में योगी ने कहा कि भाजपा केवल राजनीतिक दल मात्र नहीं है, बल्कि यह भारत के विजन को मिशन मानकर प्रभावी ढंग से लागू करने के 140 करोड़ जनता की आकांक्षा बन चुकी है। आज देश का जो भी एंबीशन है वह पीएम मोदी का विजन बन चुका है और हमारे लिए वही मिशन है। इस देश को मोदी की गारंटी पर विश्वास है।\nसंकल्प पत्र में मुफ्त राशन, आयुष्मान भारत योजना, उज्ज्वला योजना, आवास योजना सहित तमाम गरीब कल्याणकारी योजनाओं को जारी रखने और और उनके दायरे को बढ़ाने की प्रतिबद्धता व्यक्त की गई है। संकल्प पत्र में राष्ट्र प्रथम के भाव के साथ विकसित और आत्मनिर्भर भारत के संकल्प को दोहराया गया है। देश की अस्मिता, सुरक्षा, आस्था और अर्थव्यवस्था को लेकर मोदी की गारंटी इस संकल्प पत्र का आधार बना है।\n\nयोगी आदित्यनाथ ने कहा कि हमारा संकल्प पत्र नये भारत, श्रेष्ठ भारत, आत्मनिर्भर भारत और विकासित भारत का ब्लू प्रिंट है। ये भ्रष्टाचार के खिलाफ निर्णायक युद्ध का की उद्घोषणा के साथ ही अन्त्योदय से सर्वोदय और ग्लोबल लीडर भारत के संकल्प को भी दोहराता है। ये संकल्प पत्र जिन-जिन सेक्टर्स का प्रतिनिधित्व करता है वो मोदी की गारंटी पर आधारित हैं। ये पहला आम चुनाव है जिसके प्रमाण के बारे में आश्वस्ति का भाव पूरे देश में मिल रहा है। लोगों को मोदी की गारंटी पर विश्वास है। विकसित भारत की आकांक्षाओं का आधार यह संकल्प पत्र बनेगा।\n\nमुख्यमंत्री ने बताया कि संकल्प पत्र में समान नागरिक संहिता लागू करने, नेशनल लिटिगेशन पालिसी को लागू करने, कामर्शियल और सिविल न्यायिक प्रणालियों में बदलाव, वन नेशन वन इलेक्शन, पीएम सूर्य हर घर मुफ्त बिजली योजना, घरों के पंजीकरण की कीमत को कम करने, तीन करोड़ लखपति दीदी बनाने, पीएम मुद्रा योजना की ऋण सीमा को दोगुना करने, एमएसपी में वृद्धि और पीएम मत्स्य योजना के विस्तार के लिए पार्टी के संकल्प को दोहराया गया है।\n\nइसके साथ ही सिंचाई, कोल्ड स्टोरेज और कृषि इन्फ्रास्ट्रक्चर के मिशन को देश में लागू करने, स्वस्थ भारत के संकल्प के अंतर्गत वरिष्ठ नागरिकों और ट्रांसजेंडर्स को आयुष्मान भारत से जोड़ने, पैरामेडिक्स के प्रशिक्षण, हेल्थ इन्फ्रास्ट्रक्चर को मजबूत करने, एमएसएमई के लिए किफायती बीमा प्रोडक्ट, भारत को खिलौना निर्माण का हब बनाने, 2025 में भगवान बिरसा मुंडा की 150 वीं जयंती पर जनजातीय गौरव वर्ष के रूप में मनाने, 2030 तक देश को इलेक्ट्रानिक हब बनाने, बुलेट ट्रेन का विस्तार पूरे देश में करने, 5जी के विस्तार के साथ ही 6जी टेक्नोलाजी विकसित करने के संकल्प भी इसमें शामिल हैं।\n\nइसके अलावा ग्लोबल कॉन्फ्रेंस और एग्जिबिशन के लिए बड़े कन्वेंशन सेंटर के दायरे को बढ़ाने, पुलिस आधुनिकीकरण, टेक सेवी सुरक्षा बल, नये आइआइटी, नये एम्स, वन नेशन वन स्टूडेंट, गुणवत्तापूर्ण शिक्षा, टेक्नोलाजी के जरिये सुलभ शिक्षा के प्रति मुख्यमंत्री ने वचनबद्धता को दोहराया।\n",
        "description": "सीएम योगी ने कहा यह पहला चुनाव है जो आत्मनिर्भर और विकसित भारत की संकल्पना को लेकर लड़ा जा रहा है। यह संकल्प पत्र नए भारत श्रेष्ठ भारत आत्मनिर्भर भारत विकसित भारत और विश्व का नेतृत्व करने वाले भारत का ब्लूप्रिंट है। उन्होंने यूपी में लोकसभा चुनाव 2024 के लिए नया नारा देते हुए कहा कि 80 बनेगा आधार एनडीए 400 पार फिर एक बार मोदी सरकार।\n\n"
    },
    {
        "id": "23697054",
        "url": "https://www.jagran.com/uttar-pradesh/lucknow-city-lucknow-man-who-freed-from-clutches-of-cyber-criminals-in-myanmar-says-they-were-fed-pork-and-rice-23697054.html",
        "title": "'सूअर का मांस-चावल खिलाते, लगाते थे बिजली का करंट', म्यांमार में साइबर अपराधियों के चंगुल से छूटे युवक ने सुनाई आपबीती",
        "body": "कुलदीप शुक्ला, लखनऊ। सूअर का मांस और चावल खिलाते थे, उल्टी होने पर बेल्ट और डंडे से मारते थे। कभी-कभार तो उल्टा लटका देते थे। प्रताड़ना की सारी हदें पार कर देते थे म्यांमार के अपहर्ता। नींद आने पर बिजली का करंट लगाते थे और 22 घंटे तक चाइना के लिए साइबर ठगी करवाते थे। नहाने और नित्य क्रिया करने के लिए भी जाने नहीं देते थे। ज्यादा दिक्कत होने पर बहुत गिड़गिड़ाना पड़ता था। इसके बाद उनके लोग अपने साथ लेकर नित्य क्रिया कराने के लिए आंख पर पट्टी बांधकर ले जाते थे।म्यांमार में साइबर अपराधियों के चंगुल से छूटकर रविवार रात लौटे गुडंबा के आधार खेड़ा के रहने वाले सागर चौहान ने आपबीती दैनिक जागरण को सुनाई है। सागर बेहद डरे हुए थे। वह आपबीती सुनाने के दौरान कई बार तो फूट-फूटकर रोने लगे। सागर ने बताया कि म्यांमार में उनके जैसे कई देशों के 2500 से अधिक डाक्टर, इंजीनियर, साइबर एक्सपर्ट और कंप्यूटर का काम जानने वाले लोगों को बंधक बनाकर रखा गया है। उन सबको साइबर ठगी में लगाया गया है। तमाम तरीह के ऐप का इस्तेमाल करते हैं।म्यांमार में कई भारतीय, पाकिस्तानी, श्रीलंका, आस्ट्रेलिया, नेपाल, समेत अन्य देशों के लोग बंधक है। सागर ने बताया कि अभी तक उनके दोस्त अजय और राहुल वहीं बंधक हैं। एंटी ह्यूमन ट्रैफिकिंग सेल के इंस्पेक्टर दशरथ सिंह ने बताया कि सागर आ गया है। अब राहुल और अजय को लाने के लिए दूतावास से पत्राचार जारी है। सागर का मेडिकल परीक्षण सोमवार को कराकर बयान दर्ज किया जाएगा।\nसागर ने बताया कि उसके एक पड़ोसी ने बीते शुक्रवार को दस करोड़ रुपये की ठगी की थी। अमेरिका के एक व्यक्ति को झांसा देकर ठगी की गई थी। वहां बड़ी ठगी करने वाले के लिए तालियां बजाई जाती हैं। ठगी करने वाले को मनपसंद खाना, पीना, सोने का समय मिलता है, जबकि जो उनकी मर्जी के मुताबिक काम नहीं करते है, उन्हें टॉर्चर किया जाता है।\n\nसागर ने बताया कि उनके भाई जोगिंदर चौहान से आरोपितों ने 8.14 लाख रुपए मंगवाया था। उनके खाते में पैसा आने के बाद प्रतिदिन एक लाख रूपये निकालते थे। पूरा पैसा निकालने के बाद शनिवार की सुबह आरोपितों ने  उसे बैंकाक एयरपोर्ट पर छोड़ा। किसी तरह से भाई को फोन किया। भाई ने दिल्ली के लिए जहाज का टिकट कराया और रविवार दोपहर दिल्ली पहुंचा। वहां से लखनऊ आया। सागर के पिता राम सरीक चौहान, भाई और अन्य परिवारीजन उसको गले लगाकर रोने लगे।\n\nसागर ने बताया कि म्यांमार के कॉल सेंटर में चीन के लिए ठगी का खेल चल रहा है। नौकरी के बहाने पढ़े-लिखे लोगों को बुलाते हैं और बंधक बनाकर उनसे ठगी के लिए फोन करवाया जाता है। यहां होटलों में घूमने आने वाले लोगों का भी आरोपित अपहरण कर बंधक बना लेते है।\n\nयह भी पढ़ें: Lucknow : कार में स्कूटी की लगी मामूली टक्कर, महिला ने खोया आपा- बीच सड़क पर पकड़ लिया युवक का गिरेबान\n\n\n",
        "description": "म्यांमार में साइबर अपराधियों के चंगुल से छूटकर लौटे सागर चौहान ने आपबीती दैनिक जागरण को सुनाई है। सागर बेहद डरे हुए थे। वह आपबीती सुनाने के दौरान कई बार तो फूट-फूटकर रोने लगे। सागर ने बताया कि म्यांमार में उनके जैसे कई देशों के 2500 से अधिक डाक्टर इंजीनियर साइबर एक्सपर्ट और कंप्यूटर का काम जानने वाले लोगों को बंधक बनाकर रखा गया है। "
    },
    {
        "id": "23696961",
        "url": "https://www.jagran.com/uttar-pradesh/lucknow-city-jaunpur-lok-sabha-election-samajwadi-party-babu-singh-kushwaha-dhananjay-singh-23696961.html",
        "title": "जौनपुर से बाबू सिंह कुशवाह को टिकट से धनंजय सिंह को झटका, प्रत्‍याशि‍यों की नई ल‍िस्‍ट में सपा ने साधा जातीय समीकरण",
        "body": "राज्य ब्यूरो, लखनऊ। रविवार को सपा के घोषित सात प्रत्याशियों में पांच अन्य पिछड़ा वर्ग के हैं, जबकि एक-एक उम्मीदवार ब्राह्मण और अनुसूचित जाति के हैं। अन्य पिछड़ा वर्ग में एक-एक टिकट मौर्य, निषाद और कुशवाहा बिरादरी को दिया गया है। एक महिला को भी टिकट दिया गया है।डुमरियागंज से प्रत्याशित घोषित भीष्म शंकर तिवारी पूर्व मंत्री हरिशंकर तिवारी के पुत्र हैं। वह दो बार संत कबीरनगर से बसपा के टिकट पर सांसद चुने गए थे। दिसंबर 2021 में वह सपा में शामिल हुए थे। सपा की ओर से जौनपुर का टिकट बाबू सिंह कुशवाहा को दिए जाने से पूर्व सांसद धनंजय सिंह को झटका लगा है। धनंजय तो जेल में हैं, लेकिन सपा की ओर से जौनपुर सीट पर उनकी पत्नी श्रीकला रेड्डी को प्रत्याशी बनाए जाने की चर्चा थी। सपा ने बदायूं से शिवपाल सिंह यादव को मैदान में उतारा था। शिवपाल ने बदायूं में प्रचार भी शुरू कर दिया था। हालांकि, वह भी बेटे को चुनाव लड़ाना चाहते थे।बदायूं की स्थानीय सपा इकाई ने शिवपाल की बजाय उनके पुत्र आदित्य यादव को वहां से चुनाव लड़ाने का अनुरोध पार्टी नेतृत्व से किया था। इसे मानते हुए शिवपाल की जगह आदित्य को प्रत्याशी घोषित किया गया है। वहीं सुलतानपुर में भीम निषाद का टिकट काटकर कौड़ीराम (अब गोरखपुर ग्रामीण) विधानसभा क्षेत्र से दो बार विधायक चुने गए राम भुआल निषाद को प्रत्याशी घोषित किया है, वह बसपा सरकार में मत्स्य राज्य मंत्री थे। राम भुआल निषाद 2014 व 2019 का लोकसभा चुनाव गोरखपुर सीट से लड़ चुके हैं।\n\nबाबू सिंह कुशवाहा मायावती सरकार में परिवार कल्याण और खनन जैसे विभागों के मंत्री थे। एनआरएचएम घोटाले में घिरने पर बाबू सिंह ने तत्कालीन मुख्यमंत्री मायावती से बगावत कर दी थी। इस पर उन्हें बसपा से निष्कासित कर दिया गया था। बसपा से निकाले जाने पर उन्होंने नवंबर 2011 में भाजपा की सदस्यता ग्रहण की थी, लेकिन इस पर वितंडा खड़ा होने पर उन्होंने भाजपा नेतृत्व को अपनी सदस्यता निलंबित करने का अनुरोध किया था।\n\nकुशवाहा ने जन अधिकार पार्टी का गठन किया था। उनके जेल में रहने पर उनकी पत्नी सुकन्या कुशवाहा जुलाई 2013 में सपा में शामिल हुई थीं। सुकन्या ने सपा के टिकट पर 2014 में गाजीपुर सीट से लोकसभा चुनाव भी लड़ा था, लेकिन भाजपा के मनोज सिन्हा से हार गई थीं।\nयह भी पढ़ें: SP Candidate List: लोकसभा चुनाव के लिए सपा ने जारी की एक और लिस्ट, UP की सात सीटों पर अखिलेश ने इन प्रत्याशियों पर लगाया दांव\n\n\n\n",
        "description": "सपा की ओर से जौनपुर का टिकट बाबू सिंह कुशवाहा को दिए जाने से पूर्व सांसद धनंजय सिंह को झटका लगा है। धनंजय तो जेल में हैं लेकिन सपा की ओर से जौनपुर सीट पर उनकी पत्नी श्रीकला रेड्डी को प्रत्याशी बनाए जाने की चर्चा थी। सपा ने बदायूं से शिवपाल सिंह यादव को मैदान में उतारा था। शिवपाल ने बदायूं में प्रचार भी शुरू कर दिया था।"
    },
    {
        "id": "23696942",
        "url": "https://www.jagran.com/uttar-pradesh/lucknow-city-up-top-news-today-cm-yogi-in-gorakhpur-akhilesh-yadav-in-muzaffarnagar-mayawati-in-pilibhit-atiq-ahmed-23696942.html",
        "title": "UP Top News Today: गोरखपुर जाएंगे CM योगी, अखि‍लेश-मायावती करेंगे जनसभाएं; पढ़ें यूपी की बड़ी खबरें",
        "body": "ड‍िजिटल डेस्‍क, नई द‍िल्‍ली। UP Top News Today: लोकसभा चुनाव को लेकर स‍ियासी द‍िग्‍गज आज उत्तर प्रदेश के अलग-अलग क्षेत्रों में जनसभाओं को संबोधि‍त करेंगे। मुख्‍यमंत्री योगी आद‍ित्‍यनाथ सोमवार को गोरखपुर पहुंचेंगे तो अखि‍लेश यादव और बसपा प्रमुख मायावती की भी जनसभाएं होनी हैं। इसके अलावा मैनपुरी से भाजपा प्रत्‍याशी जयवीर स‍िंह अपना नामांकन भरेंगे। ज्ञानवापी हिंदुओं को सौंपने के मामले में पुनरीक्षण याचिका पर भी सुनवाई होनी है। पढ़ें यूपी की खबरें, ज‍िनपर पूरे द‍िन रहेगी नजर...मुख्‍यमंत्री योगी का गोरखपुर दौरामुख्यमंत्री योगी आदित्यनाथ सोमवार को ब‍िहार में चुनावी जनसभाओं के बाद नवरात्र की सप्‍तमी की रात गोरखनाथ मंद‍िर में व‍िश्राम करेंगे। मंगलवार को अष्‍टमी की सुबह पूजा-अर्चन के बाद सहारनपुर, बिजनौर व शामली में सभाओं को संबोध‍ित करेंगे। रात में गोरखपुर लौटेंगे। रामनवमी पर गोरखनाथ मंदिर में हवन-पूजन कर नौ कन्याओं और एक बटुक भैरव का पांव पखार कर विधि-विधान से पूजा-अर्चना करेंगे।\n\nमुजफ्फरनगर में अखिलेश की जनसभा, मतदाताओं को मथेंगेलोकसभा चुनाव को लेकर स्टार वार तेज हो गया है। भाजपा और बसपा के स्टार प्रचारकों के बाद सपा प्रमुख अखिलेश यादव की जनपद में पहली जनसभा सोमवार को होगी। पूर्व मुख्यमंत्री अखिलेश यादव कल्याणकारी इंटर कालेज बघरा में दोपहर एक बजे सपा प्रत्याशी हरेंद्र मलिक के समर्थन में जनसभा करेंगे।\nबसपा की राष्ट्रीय अध्यक्ष मायावती सोमवार को मुरादाबाद के रामलीला मैदान में सा़ढ़े 12 बजे जनसभा को संबोधित करेंगी। लोकसभा चुनाव में उनकी यह मुरादाबाद मंडल में पहली जनसभा है। इसके अलावा पीलीभीत के बीसलपुर में रैली को संबोधित करेंगी। फोटो-जनसभा को संबोधित करतीं मायावती।\n\nहरियाणा के मुख्यमंत्री नायब सिंह सैनी करेंगे जनसभाभाजपा प्रत्याशी डॉ. संजीव बालियान के समर्थन में हरियाणा के मुख्यमंत्री नायब सिंह सैनी की मुजफ्फरनगर के खतौली के आर्यन बैंक्वेट हाल में दोपहर डेढ़ बजे जनसभा है। इसके बाद सहारनपुर के बिहारीगढ़ के गांव ताल्हापुर में वह शाम 3:00 बजे जनसभा करेंगे। इसके अलावा वह बिजनौर के प्रदर्शनी मैदान में दोपहर 12 बजे जयन्त चौधरी के साथ जनसभा को संबोधित करेंगे।\n\nदेवबंद मार्ग स्थित गांव चंदेना कोली में रालोद अध्यक्ष जयन्त चौधरी सुबह 11 बजे जनसभा को संबोधित करेंगे।\nमैनपुरी लोकसभा सीट पर भाजपा प्रत्याशी जयवीर सिंह सोमवार को नामांकन दाखिल करेंगे। मध्य प्रदेश के मुख्यमंत्री मोहन यादव और उत्तर प्रदेश के उप मुख्यमंत्री केशव प्रसाद मौर्य सहित कई मंत्री और संगठन के वरिष्ठ पदाधिकारी इसमें शामिल होंगे।\n\nज्ञानवापी हिंदुओं को सौंपने, वहां मिले शिवलिंग की पूजा करने का अधिकार देने और पूजा से रोकने वालों का प्रवेश प्रतिबंधित करने की मांग को लेकर किरण सिंह की ओर से दाखिल मुकदमे में पुनरीक्षण याचिका पर सुनवाई सोमवार को जिला जज की अदालत में होगी। सिविल जज (सीनियर डिवीजन फास्ट ट्रैक) की अदालत ने यह मुकदमा सुनवाई योग्य माना था। मस्जिद पक्ष ने इस फैसले के खिलाफ जिला जज की अदालत में पुनरीक्षण याचिका दायर की है।\n\nज्ञानवापी में मुस्लिमों के प्रवेश पर रोक और वहां पूजा-पाठ की अनुमति देने की मांग को लेकर भगवान अविमुक्तेश्वर विराजमान की ओर से हिंदू सेना के अजीत सिंह व विष्णु गुप्ता द्वारा दाखिल मुकदमे की सुनवाई सोमवार को सिविल जज (सीनियर डिवीजन फास्ट ट्रैक) प्रशांत कुमार सिंह की अदालत में होगी। मुकदमे में महंत कुलपति तिवारी ने पक्षकार बनने के लिए प्रार्थना पत्र दिया है।\n",
        "description": "UP Top News Today मुख्यमंत्री योगी आदित्यनाथ सोमवार को ब‍िहार में चुनावी जनसभाओं के बाद नवरात्र की सप्‍तमी की रात गोरखनाथ मंद‍िर में व‍िश्राम करेंगे। मंगलवार को अष्‍टमी की सुबह पूजा-अर्चन के बाद सहारनपुर बिजनौर व शामली में सभाओं को संबोध‍ित करेंगे। रात में गोरखपुर लौटेंगे। रामनवमी पर गोरखनाथ मंदिर में हवन-पूजन कर नौ कन्याओं और एक बटुक भैरव का पांव पखार कर विधि-विधान से पूजा-अर्चना करेंगे।"
    },
    {
        "id": "23696941",
        "url": "https://www.jagran.com/uttar-pradesh/lucknow-city-clouds-will-remain-in-up-even-today-changing-weather-increases-farmers-worries-23696941.html",
        "title": "UP Weather Update: यूपी में आज भी छाए रहेंगे बादल, बदलते मौसम ने बढ़ाई किसानों की चिंता",
        "body": "जागरण टीम, नई दिल्ली। (UP Weather Update) उत्तर प्रदेश के कई शहरों में रविवार को बू्ंदाबादी का सिलसिला जारी रहा। सोमवार सुबह भी बादल छाए रहेंगे लेकिन दोपहर तक हल्की धूप रहने की संभावना है। मौसम एवं पूर्वानुमान कृषि विज्ञान केंद्र के अध्यक्ष डा. आरके आनंद के अनुसार सोमवार को आंशिक बदरी रहने के साथ ही हवा पश्चिम की ओर चलने की संभावना है।नरेंद्रदेव कृषि एवं प्रौद्योगिक विश्वविद्यालय कुमारगंज अयोध्या के मौसम विज्ञान विभाग के शंखमाधव त्रिपाठी ने बताया कि सोमवार को मौसम शुष्क बने रहने एवं औसत तापमान सामान्य से अधिक रहने की संभावना है। हवा दक्षिणी-पश्चिमी दिशा में चलने की संभावना है।मौसम खराब होने की पूर्व सूचना से किसानों के चेहरे पर चिंता की लकीरें बढ़ गई। किसान रविवार दिनभर अपनी गाढ़ी कमाई से तैयार की गई फसलों को सुरक्षित करने में जुटा रहा। किसान गेंहू काटकर खेत में रखी फसलों को ट्रैक्टरों से मड़ाई कर उसे अपने घरों में सुरक्षित करने की मशक्कत करते रहे।\nगोविंदपुर गांव निवासी धनई निषाद मौसम विभाग के पूर्व अलर्ट की जानकारी पर तत्काल ट्रैक्टर से अपनी खेत में रखी डेढ़ बीघे में रोपी गई 100 बोझ गेहूं की फसल की मड़ाई कराकर उसे देर शाम तक घर में सजाने में जुटे रहे।\n\nरामचंद्रपुर, अलावलपुर गांव निवासी किसान घनश्याम वर्मा करीब तीन बीघे खेत से काटकर रखी गई गेहूं की फसल को थ्रेसर से परिवार समेत जुटकर मड़ाई करवाई और ठेले पर गेहूं रखकर उसे अपने घर पहुंचाने में जुटे रहे।\nकिसान घनश्याम वर्मा ने बताया कि तीन बीघे में करीब 15 क्विंटल गेहूं की फसल की मड़ाई 1200 प्रति घंटा की दर से करा ली है। उसे घर पर रख ले रहा हूं। शोभीपुर निवासी अभयराज वर्मा ने कहा ऐसा न किया जाए तो साल भर की कमाई व्यर्थ हो जाने की संभावना है।\n\n",
        "description": "UP Weather Update उत्तर प्रदेश के कई शहरों में रविवार को बू्ंदाबादी का सिलसिला जारी रहा। सोमवार सुबह भी बादल छाए रहेंगे लेकिन दोपहर तक हल्की धूप रहने की संभावना है। मौसम एवं पूर्वानुमान कृषि विज्ञान केंद्र के अध्यक्ष डा. आरके आनंद के अनुसार सोमवार को आंशिक बदरी रहने के साथ ही हवा पश्चिम की ओर चलने की संभावना है।"
    },
    {
        "id": "23696878",
        "url": "https://www.jagran.com/uttar-pradesh/lucknow-city-lucknow-scooty-collided-with-car-woman-lost-her-temper-and-caught-hold-of-car-in-the-middle-of-the-road-23696878.html",
        "title": "Lucknow : कार में स्कूटी की लगी मामूली टक्कर, महिला ने खोया आपा- बीच सड़क पर पकड़ लिया युवक का गिरेबान",
        "body": "जागरण संवाददाता, लखनऊ : कपूरथला में रविवार दोपहर एक महिला की कार में स्कूटी की मामूली सी टक्कर लग गई। टक्कर लगने पर महिला आग बबूला हो गई। उसने सड़क पर ही गाड़ी रोकी और स्कूटी सवार से गाली-गलौज करने लगी।मर्यादाओं को तार-तार करते हुए महिला का पारा इतना चढ़ गया कि उसने गाड़ी से डंडा निकाला और स्कूटी सवार पर तान दिया। इतना ही नहीं उसका कालर पकड़कर खींच लिया और कार के पास ले जाने लगी। युवक के गले में पड़ी सोने की चेन तोड़ दी। कुछ लोगों ने विरोध किया तो वह उनसे भी अभद्रता करने लगी। महिला की अभद्रता बढ़ती देख लोगों ने पुलिस कंट्रोल रूम को सूचना दे दी। पुलिस पहुंची दोनों पक्षों को थाने ले गई।मौके पर खड़े कुछ लोगों ने महिला की अभद्रता का वीडियो मोबाइल में बना लिया। वीडियो इंटरनेट मीडिया पर प्रसारित हो गया। पुलिस उपायुक्त उत्तरी अबिजीत आर शंकर ने बताया कि दोनों पक्षों में से किसी ने तहरीर नहीं दी। दोनों ने आपस में समझौता कर लिया। बीच सड़क दोबारा ऐसी हरकत न करने की हिदायत और कार्रवाई की चेतावनी महिला को भी दी गई है।\nउल्लेखनीय है कई बार इस तरह महिलाओं ने इसी तरह युवकों से अभद्रता की है। अगस्त 2021 में कृष्णानगर चौराहे पर एक युवती ने ओला कार सवार पर थप्पड़ बरसाए थे। घटना सीसी कैमरे में कैद हो गई थी और इंटरनेट मीडिया पर प्रसारित हुई थी। युवती के खिलाफ कार्रवाई भी हुई थी।\n\n",
        "description": "मौके पर खड़े कुछ लोगों ने महिला की अभद्रता का वीडियो मोबाइल में बना लिया। वीडियो इंटरनेट मीडिया पर प्रसारित हो गया। पुलिस उपायुक्त उत्तरी अबिजीत आर शंकर ने बताया कि दोनों पक्षों में से किसी ने तहरीर नहीं दी। दोनों ने आपस में समझौता कर लिया। बीच सड़क दोबारा ऐसी हरकत न करने की हिदायत और कार्रवाई की चेतावनी महिला को भी दी गई है।"
    },
    {
        "id": "23696774",
        "url": "https://www.jagran.com/uttar-pradesh/lucknow-city-four-pairs-of-summer-special-trains-will-run-for-those-traveling-to-delhi-and-bihar-booking-started-23696774.html",
        "title": "Summer Special Trains: दिल्ली और बिहार आने जाने वालों के लिए खुशखबरी! चलेगी चार जोड़ी समर स्पेशल ट्रेनें, बुकिंग शुरू",
        "body": "जागरण संवाददाता, लखनऊ। रेल प्रशासन ने गर्मी की छुट्टियों में राहत देने के लिए दिल्ली और बिहार के लिए स्पेशल ट्रेनें चलाने का निर्णय किया है। चार जोड़ी स्पेशल ट्रेनों का संचालन रेलवे प्रशासन करने जा रहा है, जो लखनऊ होकर आएंगी और जाएंगी। इन ट्रेनों का संचालन 26 अप्रैल से जून के अंतिम सप्ताह तक होगा।",
        "description": "रेल प्रशासन ने गर्मी की छुट्टियों में राहत देने के लिए दिल्ली और बिहार के लिए स्पेशल ट्रेनें चलाने का निर्णय किया है। पूर्वोत्तर रेलवे के मुख्य जनसंपर्क अधिकारी पंकज कुमार सिंह ने बताया कि नियमित ट्रेनों में लंबी प्रतीक्षा सूची को देखते हुए स्पेशल ट्रेनें चलाने का निर्णय किया गया है। स्पेशल ट्रेनों की घोषणा के बाद खाली सीटों की बुकिंग खोल दी गई है।"
    },
    {
        "id": "23696694",
        "url": "https://www.jagran.com/uttar-pradesh/lucknow-city-up-crime-a-young-man-was-going-to-fill-oil-at-a-petrol-pump-met-criminals-on-the-way-23696694.html",
        "title": "UP Crime : पेट्रोल पंप पर तेल डलवाने जा रहा था युवक, रास्ते में मिल गए बदमाश- इसके बाद जो हुआ...",
        "body": "जयसिंहपुर/बरौंसा-सुलतानपुर। पेट्रोल पंप पर तेल डलवाने जा रहे युवक को अज्ञात बदमाशों ने गोली मार दी। आनन-फानन में उसे सीएचसी ले जाया गया। यहां से प्राथमिक उपचार के बाद चिकित्सकों ने उसे मेडिकल कालेज सुलतानपुर रेफर कर दिया।जयसिंहपुर कोतवाली क्षेत्र के धरसौली निवासी आदित्य सिंह (22) पुत्र कर्म राज सिंह रविवार शाम करीब पांच बजे रामापुर के एक युवक के साथ बाइक में तेल डलवाने पेट्रोल पंप पर जा रहा था। गंगापुर गांव के पास बाइक सवार बदमाशों ने रास्ता रोक कर आदित्य को गोली मार दी। दाहिने पैर में जांघ पर गोली लगने से वह घायल हो गया।आस-पास के लोग जब तक मौके पर पहुंचते हमलावर फरार हो गए। सूचना पर पहुंचे परिवारजन आदित्य को सीएचसी जयसिंहपुर ले गए। जहां से प्राथमिक उपचार के बाद चिकित्सकों ने उसे जिला मुख्यालय रेफर कर दिया। जानकारी पर पुलिस टीम के साथ अस्पताल पहुंचे कोतवाल जयसिंहपुर प्रेम चन्द्र सिंह ने पीड़ित से घटना के संबंध में पूछताछ की है।\n",
        "description": "जयसिंहपुर कोतवाली क्षेत्र के धरसौली निवासी आदित्य सिंह (22) पुत्र कर्म राज सिंह रविवार शाम करीब पांच बजे रामापुर के एक युवक के साथ बाइक में तेल डलवाने पेट्रोल पंप पर जा रहा था। गंगापुर गांव के पास बाइक सवार बदमाशों ने रास्ता रोक कर आदित्य को गोली मार दी। दाहिने पैर में जांघ पर गोली लगने से वह घायल हो गया।"
    },
    {
        "id": "23696633",
        "url": "https://www.jagran.com/uttar-pradesh/lucknow-city-bjp-resolution-letter-is-based-on-these-four-pillars-including-youth-and-women-23696633.html",
        "title": "भाजपा का संकल्प पत्र जारी, गरीब व किसान समेत ये चार है मूल आधार; युवाओं के लिए भी अनेक योजनाएं हैं शामिल",
        "body": "डिजिटल डेस्क, लखनऊ। भारतीय जनता पार्टी का संकल्प पत्र रविवार को जारी हुआ। उत्तर प्रदेश के मुख्यमंत्री योगी आदित्यनाथ ने इसकी मुक्त कंठ से प्रशंसा की। उन्होंने कहा कि विकसित भारत की परिकल्पना को साकार करने की संकल्पना पर आधारित 14 नए संकल्पों और चार स्तंभों (गरीब, युवा, महिला व किसान) पर आधारित भारतीय जनता पार्टी का संकल्प पत्र देश का एंबिशन है।देश का एंबिशन ही मोदी का मिशन है। मोदी का विजन ही हम सबका मिशन है। यह संकल्प पत्र देश के सभी नागरिकों को मोदी की गारंटी है। यह डिग्निटी ऑफ लाइफ, क्वालिटी ऑफ लाइफ, क्वालिटी ऑफ अपॉर्च्युनिटी की अपेक्षा को पूरा होने की गारंटी है। सीएम योगी ने कहा कि मोदी की गारंटी का मतलब बिना भेदभाव के हर तबके के लोगों के लिए, सबका साथ-सबका विकास के भाव के साथ आत्मनिर्भर भारत के माध्यम से विकसित भारत की संकल्पना को आगे बढ़ाना। इस संकल्प पत्र में चार आधार (युवा, महिला, अन्नदाता किसान व गरीब) बनाए गए हैं। इन चारों के उन्नयन के लिए कार्य करना ही प्राथमिकता है।  \n\nसीएम ने कहा कि पिछले दस वर्ष में 25 करोड़ लोग गरीबी रेखा से उभरे। उनके जीवन में परिवर्तन आया। पीएम मोदी के नेतृत्व में युवाओं के लिए अनेक योजनाएं जारी हुईं। पीएम स्टार्टअप, पीएम स्टैंडअप, प्रधानमंत्री मुद्रा योजना या रोजगार से जुड़े अन्य सभी कार्यक्रमों के साथ-साथ निवेश को नौकरी के साथ जोड़ने के अलावा रोजगार व नौकरी की संभावनाओं को विकसित करने के कार्यक्रम को भी इस संकल्प पत्र में स्थान दिया गया है।\n\n\n\n10 करोड़ महिलाओं को स्वयंसेवी समूहों के माध्यम से स्वावलंबन की ओर अग्रसर करने के साथ ही अगले पांच वर्ष के नए विजन के साथ उनके जीवन में व्यापक परिवर्तन को आधार बनाने का कार्य हुआ है। \nसीएम योगी आदित्यनाथ ने कहा कि हर सेक्टर को छूते हुए उक्त चार आधार स्तंभों को ध्यान में रखते हुए भाजपा ने लोक कल्याण संकल्प पत्र जारी किया है। यह संकल्प पत्र मोदी की गारंटी के माध्यम से आत्मनिर्भर भारत व विकसित भारत की संकल्पना को पूरा करेगा।\n\n\n\nसंकल्प पत्र के माध्यम से दिए गए विजन को भाजपा का कोटि-कोटि कार्यकर्ता अपने जीवन का मिशन बनाकर विकसित भारत की संकल्पना को साकार बनाने का कार्य करेगा। देश की आशा व आकांक्षाओं को पूरा करने में योगदान देगा। सीएम ने विश्वास जताया कि जनता-जनार्दन का आशीर्वाद इस संकल्प पत्र के अनुरूप भारतीय जनता पार्टी को प्राप्त होगा। \nसीएम योगी ने कहा कि यशस्वी प्रधानमंत्री नरेंद्र मोदी जी, राष्ट्रीय अध्यक्ष जेपी नड्डा,  संकल्प पत्र निर्माण समिति के अध्यक्ष रक्षा मंत्री राजनाथ सिंह व गृह मंत्री अमित शाह ने लोकसभा चुनाव के लिए भारतीय जनता पार्टी का संकल्प पत्र जारी किया है। इस संकल्प पत्र के लिए प्रधानमंत्री, भाजपा के राष्ट्रीय अध्यक्ष समेत पार्टी के सभी वरिष्ठ नेताओं का हृदय से अभिनंदन और प्रदेश के लाखों कार्यकर्ताओं व 25 करोड़ जनता की ओर से आभार व्यक्त करता हूं।\n\n\n\n",
        "description": "रविवार को भारतीय जनता पार्टी (भाजपा) का संकल्प पत्र जारी हुआ। इस पर सीएम योगी ने कहा कि मोदी की गारंटी का मतलब बिना भेदभाव के हर तबके के लोगों के लिए सबका साथ-सबका विकास के भाव के साथ आत्मनिर्भर भारत के माध्यम से विकसित भारत की संकल्पना को आगे बढ़ाना। इस संकल्प पत्र में चार आधार (युवा महिला अन्नदाता किसान व गरीब) बनाए गए हैं।"
    },
    {
        "id": "23696555",
        "url": "https://www.jagran.com/uttar-pradesh/lucknow-city-beware-of-casteist-parties-and-their-governments-bsp-chief-mayawati-targets-bjp-23696555.html",
        "title": "'मुंह में राम बगल में छूरी, जातिवादी पार्टियाें व उनकी सरकारों से रहें सावधान', मायावती ने भाजपा पर साधा निशाना",
        "body": "राज्य ब्यूरो, लखनऊ। बसपा प्रमुख मायावती ने डा. भीमराव आंबेडकर की जयंती पर उन्हें नमन किया है, साथ ही अपने कार्यकर्ताओं से बाबा साहेब के आत्मसम्मान व स्वाभिमानी मूवमेंट के मिशनरी कारवां को मंजिल तक पहुंचाने की अपील की है।आंबेडकर जयंती पर रविवार को मायावती ने कहा कि संकीर्ण चुनावी स्वार्थ के लिए बाबा साहेब का जितना दिखावटी सम्मान, उतना ही ज्यादा उनके अनुयायियों की उपेक्षा व तिरस्कार, जातिवादी पार्टियों व उनकी सरकारों की सोच को दर्शाता है। ऐसी जातिवादी सोच रखने पार्टियों की 'मुंह में राम बगल में छुरी' की कहावत को चरितार्थ करने की पुरानी परंपरा है, ऐसी पार्टियों और सरकारों से सावधान रहने की जरूरत है।मायावती ने बहुजन समाज के लोगों को बाबा साहेब के मिशनरी वाक्य को याद दिलाते हुए कहा कि अपनी एकजुटता व राजनीतिक शक्ति के बल पर सत्ता की मास्टर चाबी प्राप्त करें, जिससे तरक्की के तमाम बंद दरवाजे खुल जाते हैं। बसपा प्रमुख ने कांग्रेस के गरीबी हटाओ के नारे पर भी निशाना साधा।\nकहा, यह नारा सही नीयत व नीति के अभाव में केवल चुनावी स्लोगन बनकर विफल रहा। अब बहुजनाें का यही खराब हाल वर्तमान में भाजपा सरकार में भी हो रहा है। जब देश में खासकर आसमान छूती महंगाई, गरीबी, बेरोजगारी व पिछड़ापन का अभिशाप लोगों के जीवन को बदतर बना रहा है।\n\nउन्होंने कहा कि सरकार की गलत नीति व कार्यक्रमों के कारण केवल मुट्ठी भर अमीरों की अमीरी लगातार बढ़ रही है। जबकि बाबा साहेब की सोच और उनका संविधान देश में पूंजीपतियों का नहीं बल्कि देश की संपत्ति-पूंजी में विकास सुनिश्चित करना चाहता है, ताकि इसका लाभ सभी को बराबरी के साथ मिल सके और देश की गरीबी व पिछड़ेपन को दूर किया जा सके।\n",
        "description": "बसपा प्रमुख मायावती ने डा. भीमराव आंबेडकर की जयंती पर उन्हें नमन किया है साथ ही अपने कार्यकर्ताओं से बाबा साहेब के आत्मसम्मान व स्वाभिमानी मूवमेंट के मिशनरी कारवां को मंजिल तक पहुंचाने की अपील की है। मायावती ने बहुजन समाज के लोगों को बाबा साहेब के मिशनरी वाक्य को याद दिलाते हुए कहा कि अपनी एकजुटता व राजनीतिक शक्ति के बल पर सत्ता की मास्टर चाबी प्राप्त करें।"
    }
]