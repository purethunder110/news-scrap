[
    {
        "id": "23665283",
        "url": "https://www.jagran.com/uttar-pradesh/lucknow-city-yogi-adityanath-cabinet-will-now-be-expanded-23665283.html",
        "title": "योगी आदित्यनाथ मंत्रिमंडल का अब होगा विस्तार, ओम प्रकाश राजभर सहित इन बड़े नेताओं को मिल सकती है सरकार में जगह",
        "body": " राज्य ब्यूरो, लखनऊ। योगी आदित्यनाथ मंत्रिमंडल विस्तार की सुगबुगाहट एक बार फिर तेज हो गई है। शुक्रवार को नई दिल्ली से लौटने के बाद मुख्यमंत्री योगी आदित्यनाथ ने राजभवन में राज्यपाल आनंदीबेन पटेल से भेंट की। राज्यपाल की लखनऊ में उपलब्धता देखते हुए शपथ ग्रहण समारोह की तिथि तय होगी।वाराणसी-मिर्जापुर के दौरे से शनिवार देर शाम राज्यपाल के लौटने के बाद रविवार को शपथ ग्रहण समारोह कराया जा सकता है। राज्यपाल का सोमवार-मंगलवार को मथुरा और आगरा का दौरा प्रस्तावित है। इस बीच सुभासपा अध्यक्ष ओम प्रकाश राजभर ने भी मुख्यमंत्री से मुलाकात की है।भाजपा की केंद्रीय चुनाव समिति की बैठक में भाग लेने गुरुवार को दिल्ली गए योगी आदित्यनाथ शुक्रवार को वापसी के बाद राज्यपाल से मिलने राजभवन पहुंचे। राज्यपाल से मुलकात के दौरान मुख्यमंत्री ने उन्हें ‘रोम-रोम में राम’ पुस्तक भेंट की।\nइसे भी पढ़ें- पांच करोड़ आयुष्मान कार्ड बनाने वाला पहला राज्य बना यूपी\n\nवैसे तो मुलाकात को शिष्टाचार भेंट बताया गया लेकिन सूत्रों का कहना है कि मंत्रिमंडल विस्तार को लेकर मुख्यमंत्री ने राज्यपाल से भेंट की। माना जा रहा है कि दस से 15 मार्च के बीच कभी भी लोकसभा चुनाव की आचार संहिता लागू हो सकती है। ऐसे में उससे पहले मंत्रिमंडल का विस्तार भी होना तय है।\nगौरतलब है कि पिछले वर्ष जुलाई में सुभासपा की एनडीए और पूर्व मंत्री दारा सिंह चौहान की भाजपा में वापसी के बाद से ही मंत्रिमंडल विस्तार को लेकर अटकलें लगाई जा रही हैं। पूर्वी उत्तर प्रदेश के कई जिलों में राजनीतिक प्रभाव रखने वाली अति पिछड़ी राजभर जाति से ताल्लुक रखने वाले सुभासपा अध्यक्ष ओम प्रकाश राजभर और लोनिया चौहान बिरादरी के दारा सिंह चौहान को मंत्री बनाए जाने की चर्चा जारी है।\n\nउप चुनाव में दारा सिंह चौहान के हारने पर भाजपा उन्हें विधान परिषद सदस्य बना चुकी है। हाल ही में रालोद भी भाजपा के पक्ष में हो गई है। ऐसे में माना जा रहा है कि ओम प्रकाश राजभर और दारा सिंह चौहान के साथ रालोद को भी मंत्रिमंडल में जगह मिलेगी। सपा का साथ छोड़ एनडीए में आए रालोद के नौ विधायकों में से दो को मंत्री बनाया जा सकता है।\n",
        "description": "पिछले वर्ष जुलाई में सुभासपा की एनडीए और पूर्व मंत्री दारा सिंह चौहान की भाजपा में वापसी के बाद से ही मंत्रिमंडल विस्तार को लेकर अटकलें लगाई जा रही हैं। पूर्वी उत्तर प्रदेश के कई जिलों में राजनीतिक प्रभाव रखने वाली अति पिछड़ी राजभर जाति से ताल्लुक रखने वाले सुभासपा अध्यक्ष ओम प्रकाश राजभर और लोनिया चौहान बिरादरी के दारा सिंह चौहान को मंत्री बनाए जाने की चर्चा जारी है। "
    },
    {
        "id": "23665268",
        "url": "https://www.jagran.com/uttar-pradesh/lucknow-city-police-exam-paper-leak-accused-arrested-in-muzaffarnagar-nine-admit-cards-recovered-23665268.html",
        "title": "UP में पुलिस परीक्षा पेपर लीक का आरोपित गिरफ्तार, कांस्टेबल भर्ती परीक्षा से संबंधित नौ एडमिट कार्ड बरामद",
        "body": "पीटीआई, लखनऊ। उत्तर प्रदेश पुलिस की स्पेशल टास्क फोर्स ने हाल ही में हुई पुलिस भर्ती परीक्षा के पेपर लीक मामले में शामिल एक आरोपित को शुक्रवार को मुजफ्फरनगर से गिरफ्तार किया। एसटीएफ की ओर से जारी बयान के मुताबिक, मुजफ्फरनगर के कुटबा गांव निवासी प्रवीण उर्फ मिंटू बलियान को शुक्रवार को शाहपुर बस स्टाप से गिरफ्तार किया गया।मिंटू गत 17 और 18 फरवरी को उत्तर प्रदेश भर्ती एवं प्रोन्नति बोर्ड द्वारा आयोजित परीक्षा के प्रश्न पत्र लीक में शामिल गिरोह का सदस्य है। यह गिरोह कर्मचारी चयन आयोग, दिल्ली द्वारा आयोजित केंद्रीय सशस्त्र पुलिस बलों के लिए कांस्टेबल भर्ती की ऑनलाइन परीक्षा में धोखाधड़ी में भी शामिल है।एसटीएफ के मुताबिक, मिंटू के पास से केंद्रीय सशस्त्र पुलिस बल की 2024 कांस्टेबल भर्ती परीक्षा से संबंधित नौ प्रवेश पत्र, यूपी पुलिस भर्ती परीक्षा से संबंधित एक हस्तलिखित प्रश्न पत्र, एक मोबाइल फोन और तीन एटीएम कार्ड जब्त किए गए।\n\n\nपूछताछ के दौरान आरोपित ने बताया कि जब वह 2008-09 में शाहपुर कस्बे में प्रतियोगी परीक्षाओं की तैयारी कर रहा था, तो गाजियाबाद के राजनगर एक्सटेंशन का एक व्यक्ति वहां आता था, जो पैसे लेकर विभिन्न प्रतियोगी परीक्षाओं में धांधली कराने का गिरोह चलाता था। उसके संपर्क में आकर बलियान भी विभिन्न प्रतियोगी परीक्षाओं में धांधली करने लगा।\n\nसाल 2012 में सेना से सेवानिवृत्त होने के बाद बागपत जिले का रहने वाला उसका रिश्तेदार भी गिरोह में शामिल हो गया।\n",
        "description": "UP Police Recruitment 2024 उत्तर प्रदेश पुलिस की स्पेशल टास्क फोर्स ने हाल ही में हुई पुलिस भर्ती परीक्षा के पेपर लीक मामले में शामिल एक आरोपित को शुक्रवार को मुजफ्फरनगर से गिरफ्तार किया। एसटीएफ की ओर से जारी बयान के मुताबिक मुजफ्फरनगर के कुटबा गांव निवासी प्रवीण उर्फ मिंटू बलियान को शुक्रवार को शाहपुर बस स्टाप से गिरफ्तार किया गया। "
    },
    {
        "id": "23665212",
        "url": "https://www.jagran.com/uttar-pradesh/lucknow-city-director-of-farrukhabad-institute-arrested-in-scholarship-scam-ed-takes-him-on-remand-and-starts-interrogation-23665212.html",
        "title": "UP News: छात्रवृत्ति घोटाले में फर्रुखाबाद के इंस्टीट्यूट का संचालक गिरफ्तार, ED ने रिमांड पर लेकर शुरू की पूछताछ",
        "body": "राज्य ब्यूरो, लखनऊ। प्रवर्तन निदेशालय (ईडी) ने बहुचर्चित छात्रवृत्ति घोटाले में फर्रुखाबाद के डॉ. ओम प्रकाश गुप्ता इंस्टीट्यूट ऑफ मैनेजमेंट एंड टेक्नोलाजी के चेयरमैन शिवम गुप्ता को गिरफ्तार किया है। ईडी ने उसे सात दिनों की पुलिस रिमांड पर लेकर नए सिरे से पूछताछ की है। ईडी ने शिवम गुप्ता को कई नोटिस जारी किए थे पर वह सामने नहीं आए थे। जांच एजेंसी ने लुक आउट नोटिस भी जारी किया था।ईडी अधिकारियों के अनुसार आरोपित शिवम गुप्त बचकर दुबई भागने की फिराक में था, जिसे लखनऊ स्थित एयरपोर्ट से गिरफ्तार किया गया। वर्ष 2014 से 2022 के मध्य डा.ओम प्रकाश गुप्ता इंस्टीट्यूट में फर्जी छात्रों का दाखिला दिखाकर 7.70 करोड़ रुपये हड़पे जाने का मामला सामने आया है।ईडी ने अल्पसंख्यक, अनुसूचित जाति व अनुसूचित जनजाति के छात्र-छात्राओं की छात्रवृत्ति हड़पे जाने के मामले में फरवरी, 2023 में लखनऊ, हरदोई, फर्रुखाबाद व बाराबंकी समेत छह शहरों में स्थित शैक्षणिक व मेडिकल संस्थानों के 22 से अधिक ठिकानों पर छापेमारी की थी।\n\nकेंद्र व राज्य सरकार की योजनाओं के तहत छात्रवृत्ति की 100 करोड़ रुपये से अधिक रकम हड़पे जाने के मामले में लखलऊ में हाइजिया इंस्टीट्यूटी के अलावा फर्रुखाबाद में डा. ओम प्रकाश इंस्टीट्यूट ऑफ मैनेजेंट टेक्नोलाजी के छह से अधिक ठिकानों, हरदोई में जीविका कालेज आफ फार्मेसी के कई ठिकानों के अलावा अन्य अलग-अलग इंस्टीट्यूट में छानबीन की थी। छापेमारी में बरामद दस्तावेजों के आधार पर आगे की पड़ताल शुरू की गई थी।\n\nईडी ने छात्रवृत्ति घोटाले को लेकर प्रदेश के विभिन्न थानों में दर्ज मुकदमों को आधार बनाकर मनी लांड्रिंग एक्ट के तहत जांच शुरू की थी। जांच में सामने आया था कि आरोपित शिवम गुप्ता हाइजिया समूह के संचालकों के संपर्क में था और फर्जी छात्रों का दाखिला दिखाकर उनके नाम की छात्रवृत्ति की रकम हड़पी जा रही थी।\nईडी ने इससे पूर्व हाइजिया समूह के अली अब्बास जाफरी, इजहार हुसैन जाफरी, रवि प्रकाश गुप्ता, दिव्यांग क्रिकेटर विक्रम नाग व अन्य आरोपित राम गोपाल को गिरफ्तार किया था। ईडी ने आरोपितों की 10.35 करोड़ रुपये की संपत्तियां भी जब्त की हैं। पांच आरोपिताें के विरुद्ध कोर्ट में आरोपपत्र भी दाखिल किया जा चुका है।\n\nयह भी पढ़ें: UP News : डाॅ. अनुराग शुक्ला को हाई कोर्ट से राहत, बने रहेंगे आगरा कॉलेज के प्राचार्य, हाई कोर्ट ने किया स्टे\n\n\n",
        "description": "प्रवर्तन निदेशालय (ईडी) ने बहुचर्चित छात्रवृत्ति घोटाले में फर्रुखाबाद के डॉ. ओम प्रकाश गुप्ता इंस्टीट्यूट ऑफ मैनेजमेंट एंड टेक्नोलाजी के चेयरमैन शिवम गुप्ता को गिरफ्तार किया है। ईडी ने उसे सात दिनों की पुलिस रिमांड पर लेकर नए सिरे से पूछताछ की है। ईडी ने शिवम गुप्ता को कई नोटिस जारी किए थे पर वह सामने नहीं आए थे। जांच एजेंसी ने लुक आउट नोटिस भी जारी किया था।"
    },
    {
        "id": "23665192",
        "url": "https://www.jagran.com/uttar-pradesh/lucknow-city-ed-interrogated-former-mla-vinay-shankar-tiwari-for-eight-hours-in-embezzlement-from-bank-case-23665192.html",
        "title": "ED ने पूर्व विधायक विनय शंकर तिवारी से की आठ घंटे पूछताछ, बैंक के 754.24 करोड़ रुपए हड़पने का मामला",
        "body": "राज्य ब्यूरो, लखनऊ। प्रवर्तन निदेशालय (ईडी) ने 754.24 करोड़ रुपए के बैंक फ्राड के मामले में शुक्रवार को बसपा के पूर्व विधायक विनय शंकर तिवारी से लगभग आठ घंटे पूछताछ की। इस दौरान उनके बयान भी दर्ज किए गए। सूत्राेें के अनुसार ईडी ने पूर्व विधायक की पत्नी रीता तिवारी को भी पूछताछ के लिए बुलाया था पर वह नहीं आईं। ईडी ने उन्हें दोबारा नोटिस देने की तैयारी कर रहा है। विनय शंकर तिवारी को भी अगले सप्ताह बैंकों से लिए गए लोन से संबंधित दस्तावेजों के साथ बुलाया गया है।ईडी के लखनऊ स्थित जोनल कार्यालय में पूर्व विधायक शुक्रवार सुबह लगभग 11 बजे पहुंचे थे, जहां शाम सात बजे तक उनके कई बिंदुओं पर पूछताछ की गई। ईडी ने इससे पूर्व 23 फरवरी को पूर्व विधायक उनके करीबियों के पांच शहरों में स्थित 10 ठिकानों पर छापेमारी की थी।ईडी की टीमों ने लखनऊ में पांच, नोएडा में दो तथा गोरखपुर, गुरुग्राम व अहमदाबाद में एक-एक ठिकानें पर घंटों छानबीन की थी और कई दस्तावेज कब्जे में लिए थे। पूर्व विधायक की कंस्ट्रक्शन कंपनी गंगोत्री इंटरप्राइजेज के नाम वर्ष 2012 से 2016 के बीच सात बैंकों के कंसोर्टियम से 1129.44 करोड़ रुपये की क्रेडिट लिमिट ली गई थी। आरोप था कि बड़ी रकम को दूसरी कंपनियाें में डायवर्ट किया गया था, जिससे बैंकों को 754.24 करोड़ रुपये का नुकसान हुआ था।\n\n",
        "description": "UP News ईडी की टीमों ने लखनऊ में पांच नोएडा में दो तथा गोरखपुर गुरुग्राम व अहमदाबाद में एक-एक ठिकानें पर घंटों छानबीन की थी और कई दस्तावेज कब्जे में लिए थे। पूर्व विधायक की कंस्ट्रक्शन कंपनी गंगोत्री इंटरप्राइजेज के नाम वर्ष 2012 से 2016 के बीच सात बैंकों के कंसोर्टियम से 1129.44 करोड़ रुपये की क्रेडिट लिमिट ली गई थी।"
    },
    {
        "id": "23665182",
        "url": "https://www.jagran.com/uttar-pradesh/lucknow-city-up-became-the-first-state-to-make-five-crore-ayushman-cards-over-34-lakh-people-have-availed-the-benefits-23665182.html",
        "title": "Ayushman Card: पांच करोड़ आयुष्मान कार्ड बनाने वाला पहला राज्य बना यूपी, 34.81 लाख लोग उठा चुके लाभ",
        "body": "राज्य ब्यूरो, लखनऊ। उत्तर प्रदेश ने आयुष्मान भारत प्रधानमंत्री जन आरोग्य योजना के तहत पांच करोड़ लाभार्थियों के कार्ड बनाकर कीर्तिमान स्थापित किया है। यह पहला राज्य है, जिसने पांच करोड़ आयुष्मान कार्ड बनाने का आंकड़ा पार किया है। पांच वर्ष पहले यह योजना लागू हुई थी और बीते 17 सितंबर वर्ष 2023 तक 3.06 करोड़ कार्ड ही बनाए गए थे। इधर, सिर्फ आठ महीने में ही सर्वाधिक 1.94 करोड़ लाभार्थियों के कार्ड बनाए गए।उप मुख्यमंत्री ब्रजेश पाठक कहते हैं कि आयुष्मान योजना के लाभार्थियों के कार्ड बनाने के लिए विशेष अभियान चलाया गया। ऐसे लोग जो रोजी-रोजगार के लिए दूसरे प्रदेशों में रहते हैं उनके त्योहार के अवसर पर वापस प्रदेश आने पर कार्ड बनाने की सुविधा दी गई। राशन की दुकानों पर भी कैंप लगाए गए।पारदर्शी तरीके से एक लाभार्थी परिवार को एक वर्ष में पांच लाख रुपए तक मुफ्त उपचार की सुविधा दिलाने के लिए लोगों को जागरुक किया गया। यही कारण है कि पहले प्रतिदिन दो हजार मरीज इस योजना का लाभ उठाते थे अब यह आंकड़ा बढ़कर आठ हजार रोगी प्रतिदिन हो गया है। यानी चार गुणा की बढ़ोत्तरी इसमें हुई है। पांच वर्ष पूर्व शुरू हुई इस योजना का अब तक 34.81 लाख रोगी अपना निश्शुल्क उपचार करा चुके हैं।\n\nआयुष्मान योजना का लाभ देने वाले अस्पतालों की संख्या भी लगातार बढ़ रही है। अब कुल 5,351 अस्पतालों में इस योजना से मुफ्त उपचार की सुविधा दी जा रही है। कुल लाभार्थी परिवारों की संख्या 1.80 करोड़ है और इसमें 1.31 करोड़ लाभार्थी परिवार आयुष्मान भारत प्रधानमंत्री जन आरोग्य योजना के हैं। बाकी 49.23 लाख लाभार्थी मुख्यमंत्री जन आरोग्य योजना व अंत्योदय अन्न योजना के हैं। ऐसे में कुल लाभार्थियों की संख्या करीब 9.02 करोड़ है। आयुष्मान एप के माध्यम से अब कोई भी लाभार्थी घर बैठे आसानी से आनलाइन आयुष्मान कार्ड बनवा सकता है।\n\nयह भी पढ़ें: लोकसभा चुनाव से पहले मायावती के भतीजे Akash Anand को म‍िली Y प्‍लस सुरक्षा, केंद्र सरकार ने ल‍िया फैसला\n\n\n",
        "description": "Ayushman card उत्तर प्रदेश ने आयुष्मान भारत प्रधानमंत्री जन आरोग्य योजना के तहत पांच करोड़ लाभार्थियों के कार्ड बनाकर कीर्तिमान स्थापित किया है। यह पहला राज्य है जिसने पांच करोड़ आयुष्मान कार्ड बनाने का आंकड़ा पार किया है। पांच वर्ष पहले यह योजना लागू हुई थी और बीते 17 सितंबर वर्ष 2023 तक 3.06 करोड़ कार्ड ही बनाए गए थे। "
    },
    {
        "id": "23665143",
        "url": "https://www.jagran.com/uttar-pradesh/lucknow-city-electricity-department-now-raids-to-catch-electricity-theft-will-be-captured-on-camera-23665143.html",
        "title": "Bijli Vibhag : अब कैमरे में कैद होगी बिजली चोरी पकड़ने की छापामारी, जारी हो गए आदेश- यह है वजह",
        "body": "\n  \n  \n   \n    राज्य ब्यूरो, लखनऊ : बिजली चोरी रोकने या पकड़ने के लिए विजलेंस टीम की छापेमारी अब कैमरे की नजर में होगी। यूपी पावर कारपोरेशन ने इस संबंध में बड़ा निर्णय लेते हुए जांच टीमों को बाडी वार्न कैमरे से लैस करने का निर्णय लिया है। अब जांच दल की छापेमारी की पूरी कार्रवाई पर कंट्रोल रूप से निगाह रखी जा सकेगी और उनकी जीपीएस लोकेशन से लेकर आडियो-वीडियो सब रिकार्ड किया जाएगा। \n   \n   \n \n  \n  \n   \n     छापेमारी के दौरान विजलेंस टीम के उपभोक्ताओं को परेशान करने जैसी समस्याओं के समाधान और भ्रष्टाचार पर अंकुश लगाने के लिए पावर कारपोरेशन ने यह निर्णय लिया है। \n    \n      पावर कार्पोरेशन प्रबंधन ने पहले चरण में 300 बाडी वार्न कैमरे खरीदने का निर्णय लिया है। बिजली वितरण के लिए मध्यांचल को कैमरे की खरीद की जवाबदेही दी गई है। \n    \n   \n   \n ",
        "description": "UP Bijli Vibhag  छापेमारी के दौरान विजलेंस टीम के उपभोक्ताओं को परेशान करने जैसी समस्याओं के समाधान और भ्रष्टाचार पर अंकुश लगाने के लिए पावर कारपोरेशन ने यह निर्णय लिया है।पावर कार्पोरेशन प्रबंधन ने पहले चरण में 300 बाडी वार्न कैमरे खरीदने का निर्णय लिया है। बिजली वितरण के लिए मध्यांचल को कैमरे की खरीद की जवाबदेही दी गई है।"
    },
    {
        "id": "23665101",
        "url": "https://www.jagran.com/uttar-pradesh/lucknow-city-mayawati-nephew-akash-anand-gets-y-plus-security-before-lok-sabha-election2024-23665101.html",
        "title": "लोकसभा चुनाव से पहले मायावती के भतीजे Akash Anand को म‍िली Y प्‍लस सुरक्षा, केंद्र सरकार ने ल‍िया फैसला",
        "body": "ड‍िजि‍टल डेस्‍क, नई द‍िल्‍ली। लोकसभा चुनाव से पहले बसपा प्रमुख मायावती के भतीजे आकाश आनंद को वाई प्‍लस कैटेगिरी की सुरक्षा दी गई है। केंद्रीय गृह मंत्रालय ने आकाश आनंद को ये सुरक्षा दी है। बता दें, आकाश आनंद को मायावती ने पिछले साल दिसंबर में अपना उत्तराधिकारी घोषित किया था। आकाश ने लंदन के कॉलेज से एमबीए करने के बाद 2017 में राजनीति में एंट्री ली थी। आकाश आनंद, बसपा सुप्रीमो मायावती के छोटे भाई आनंद कुमार के बेटे हैं। आकाश ने लंदन के एक नामी कॉलेज से एमबीए की डिग्री हासिल की है। आकाश पिछले कई सालों से पार्टी में एक्टिव थे। युवाओं को पार्टी से जोड़ने के लिए आकाश ने हाल में हुए तीन राज्यों के विधासनभा चुनाव की जिम्मेदारी संभाली थी। साल 2017 में यूपी विधानसभा चुनाव हारने के बाद मायावती ने उन्हें जनता के सामने पेश किया था।साल 2019 लोकसभा चुनाव के दौरान बसपा ने आकाश आनंद को स्टार प्रचारकों की ल‍िस्‍ट में शामिल किया था। इसी समय बसपा का सपा के साथ गठबंधन टूट गया था और आकाश आनंद को पार्टी का नेशनल कॉर्डिनेटर घोषित किया गया। इसके बाद साल 2022 में हुए हिलाचल प्रदेश विधानसभा चुनाव के लिए बसपा के स्टार प्रचारकों की सूची जारी की गई, जिसमें आकाश का नाम मायावती के बाद दूसरे नंबर पर था। उन्हें विभिन्न राज्यों में आगामी विधानसभा चुनावों के लिए पार्टी कैडर को तैयार करने का काम भी सौंपा गया था। इसके बाद मायावती ने आकाश को अपना उत्तराधिकारी घोषित किया था।\n\nयह भी पढ़ें: IAS अभिषेक सिंह का इस्तीफा मंजूर, लोकसभा चुनाव में इस सीट से मैदान में उतरने की चर्चा; विवाद के बाद हुए थे निलंबित\n\n\n\nयह भी पढ़ें: UP Cabinet Expansion: कैब‍िनेट व‍िस्‍तार की चर्चाओं के बीच राज्‍यपाल से म‍िले CM योगी, मंत्र‍िमंडल में शामि‍ल हो सकते हैं ये दो बड़े नाम\n\n\n",
        "description": "लोकसभा चुनाव से पहले बसपा प्रमुख मायावती के भतीजे आकाश आनंद को वाई प्‍लस कैटेगिरी की सुरक्षा दी गई है। केंद्रीय गृह मंत्रालय ने आकाश आनंद को ये सुरक्षा दी है। बता दें आकाश आनंद को मायावती ने पिछले साल दिसंबर में अपना उत्तराधिकारी घोषित किया था। आकाश ने लंदन के कॉलेज से एमबीए करने के बाद 2017 में राजनीति में एंट्री ली थी। "
    },
    {
        "id": "23665097",
        "url": "https://www.jagran.com/uttar-pradesh/lucknow-city-resignation-of-ias-abhishek-singh-accepted-discussions-about-contesting-from-jaunpur-in-lok-sabha-elections2024-23665097.html",
        "title": "IAS अभिषेक सिंह का इस्तीफा मंजूर, लोकसभा चुनाव में इस सीट से मैदान में उतरने की चर्चा; विवाद के बाद हुए थे निलंबित",
        "body": "राज्य ब्यूरो, लखनऊ। उत्तर प्रदेश काडर के वर्ष 2011 बैच के आइएएस अधिकारी अभिषेक सिंह का त्यागपत्र मंजूर हो गया है। उन्होंने पिछले वर्ष अक्टूबर में व्यक्तिगत कारणों का हवाला देकर भारतीय प्रशासनिक सेवा से त्यागपत्र दिया था।केंद्र सरकार के कार्मिक एवं प्रशिक्षण विभाग की ओर से अभिषेक सिंह का त्यागपत्र स्वीकार किए जाने के बाद राज्य सरकार ने उनके विरुद्ध प्रचलित विभागीय कार्यवाही को समाप्त करते हुए उनका इस्तीफा शुक्रवार से प्रभावी होने की सूचना उन्हें भेज दी है।यह भी पढ़ें: IAS Abhishek Singh ने दिया इस्तीफा, फरवरी से चल रहे थे सस्पेंड; सियासत में उतरने की चर्चाएं तेज\n \nमूलत: जौनपुर के निवासी अभिषेक की पत्नी दुर्गाशक्ति नागपाल भी आइएएस अधिकारी हैं और बांदा की जिलाधिकारी हैं। चर्चा है कि अभिषेक जौनपुर से लोकसभा चुनाव लड़ सकते हैं।\n\nगुजरात विधानसभा चुनाव में प्रेक्षक ड्यूटी के दौरान सरकारी कार के आगे खड़े होकर खिंचवाई गई अभिषेक की फोटो इंटरनेट मीडिया पर वायरल हुई थी। निर्वाचन आयोग ने उनके आचरण को अनुचित मानते हुए उन्हें नवंबर 2022 में प्रेक्षक ड्यूटी से हटा दिया था लेकिन उन्होंने नियुक्ति विभाग को रिपोर्ट नहीं किया।\nयह भी पढ़ें: IAS Abhishek Singh: कौन हैं आईएएस अभिषेक सिंह? जिनके इस्तीफे ने किया सबको हैरान, योगी सरकार ने किया था निलंबित\n\nइस पर सरकार ने फरवरी 2023 में उन्हें निलंबित करते हुए राजस्व परिषद से संबद्ध कर दिया था। अभिषेक ने अक्टूबर 2023 में आइएएस से त्यागपत्र दे दिया था।\nसंगीत और अभिनय का शौक रखने वाले अभिषेक ने म्यूजिक एलबम और ओटीटी प्लेटफार्म की नेटफ्लिक्स सीरीज में भी काम किया है। उन्होंने अपने गृह जिले में गणेशोत्सव का आयोजन भी कराया था जिसमें मुंबई से आए फिल्म कलाकार भी शामिल हुए थे।\n\n\n",
        "description": "IAS Abhishek Singh जौनपुर निवासी अभिषेक की पत्नी दुर्गाशक्ति नागपाल भी IAS अधिकारी हैं और बांदा की जिलाधिकारी हैं। चर्चा है कि अभिषेक जौनपुर से लोकसभा चुनाव लड़ सकते हैं। गुजरात चुनाव में ड्यूटी के दौरान सरकारी कार के आगे खड़े होकर खिंचवाई गई फोटो इंटरनेट मीडिया पर वायरल हुई थी। निर्वाचन आयोग ने उनके आचरण को अनुचित मानते हुए उन्हें ड्यूटी से हटा दिया था।\n\n"
    },
    {
        "id": "23665087",
        "url": "https://www.jagran.com/uttar-pradesh/lucknow-city-dr-balkar-singh-took-charge-as-housing-commissioner-jal-nigam-employees-bid-farewell-23665087.html",
        "title": "डॉ बलकार सिंह ने आवास आयुक्त के तौर पर किया पदभार ग्रहण, जल निगम के कर्मचरियों ने दी विदाई",
        "body": "डिजिटल डेस्क, लखनऊ। जल निगम ग्रामीण में निवर्तमान प्रबंध निदेशक डॉ बलकार सिंह को जल निगम ग्रामीण के कर्मचारियों ने शुक्रवार को समारोहपूर्वक विदाई दी। डॉक्टर बलकार सिंह ने इसके बाद आवास आयुक्त के पद पर नवीन पदभार ग्रहण कर लिया।इसके साथ ही जल निगम ग्रामीण के नवागत प्रबंध निदेशक डॉ राजशेखर का कर्मचारियों ने स्वागत किया। डॉ राजशेखर ने भी नवीन पद पर पदभार ग्रहण कर लिया है। इस समारोह का आयोजन जल निगम के सभागार में किया गया। 2004 बैच के IAS डॉ बलकार सिंह के पास MD, जल निगम के साथ सचिव, नमामि गंगे तथा ED जल जीवन मिशन, और निदेशक भूगर्भ जल विभाग का भी चार्ज था। उन्होंने यह सारे कार्यभार लगभग 2 साल तक संभाले। अप्रैल 2022 में उन्होंने पदभार ग्रहण किया था।\nकर्मचारियों की ओर से दी गई विदाई पार्टी के बाद उन्होंने आवास विकास परिषद में बतौर आवास आयुक्त पदभार ग्रहण कर लिया है। उनके कार्यकाल के दौरान जल निगम ग्रामीण ने ग्रामीण क्षेत्रों में जलापूर्ति व्यवस्था को सुधारण करने में जबरदस्त सफलता प्राप्त की। \n\nडॉ बलकार सिंह के ही बैचमेट 2004 बैच के आईएएस डॉक्टर राजशेखर ने जल निगम ग्रामीण के प्रबन्ध निदेशक \n",
        "description": "2004 बैच के IAS डॉ बलकार सिंह के पास MD जल निगम के साथ सचिव नमामि गंगे तथा ED जल जीवन मिशन और निदेशक भूगर्भ जल विभाग का भी चार्ज था। उन्होंने यह सारे कार्यभार लगभग 2 साल तक संभाले। अप्रैल 2022 में उन्होंने पदभार ग्रहण किया था। कर्मचारियों की ओर से दी गई विदाई पार्टी के बाद उन्होंने आवास विकास परिषद में बतौर आवास आयुक्त पदभार ग्रहण किया। "
    },
    {
        "id": "23665065",
        "url": "https://www.jagran.com/uttar-pradesh/lucknow-city-up-deputy-chief-minister-keshav-prasad-maurya-said-in-jagran-samwaad-bjp-will-win-all-80-seats-of-the-state-23665065.html",
        "title": "जागरण संवाद में बोले उप मुख्यमंत्री केशव प्रसाद मौर्य, उत्तर प्रदेश की सभी 80 सीटें जीतेगी भाजपा",
        "body": "जागरण संवाददाता लखनऊ। दैनिक जागरण के संवाद कार्यक्रम के अंतिम सत्र में उप मुख्यमंत्री केशव प्रसाद मौर्य ने कहा कि सामाज के सभी वर्ग सरकार की ओर से स्वागत करता हूं। सात वर्ष और 10 वर्ष में देश व प्रदेश में क्या हुआ जनता समझती है। प्रधानमंत्री नरेंद्र मोदी जब आए तो पूरा देश भ्रष्टाचार में डूबा था। प्रधानमंत्री ने गरीबी हटाओ का समर्थन मांगा और जनता ने प्रदेश में 73 समेत 283 सांसद दिए।उन्होंने कहा कि आतंकी घटनाएं आए दिन हुआ करती थीं। दुश्मन जवानों के सिर काट कर ले जाते थे। ओसामा बिन लादेन को पाकिस्तान में अमेरिका ने खोज कर मार दिया। उरी और पुलवामा घटनाएं कर देश ने विश्व मे देश का परचम लहराया। प्रदेश में नौ करोड़ जनधन खाते खोले। 52 करोड़ खाते 34 लाख करोड़ भेजा गया। 29 लाख करोड़ जाता। यह मैं नही कांग्रेस कह रही थी। एजेंसी का दुरुपयोग का आरोप गलत है। सबूत मिलने पर ही करवाई की जाती है। राहुल गांधी देश और अखिलेश यादव प्रदेश में आवाज उठाते है।केशव प्रसाद मौर्य ने कहा कि 2024 में लोकसभा चुनाव में राज्य की सभी 80 सीटें जीतेंगे। हमने 370 हटाने और राम लला का मन्दिर बनवाया। कार्यसेवक के रूप में मुझे कार्य सेवा करने का अवसर मिला। प्रधानमंत्री के 11 दिन के व्रत के बाद 22 जनवरी को स्थापना हुई तो लोगों ने भावुक होकर अभिवादन किया। जो श्री राम को नकारे, श्री कृष्ण को नकारे, उन्हें देश स्वीकार नहीं करेगा। कुंभ में प्रधानमंत्री ने सफाई कर्मियों के पाव पखारे। बीमारी को दूर करने और धर्मिक पर्यटन को बढ़ावा देने का कार्य किया। 4 करोड़ को मकान और 10 करोड़ को गैस कनेक्शन दिया। डबल इंजन की सरकार नम्बर एक करने का काम कर रहे है।\n\nउन्होंने कहा कि गरीबों के जीवन के दुख को दूर करने का कार्य प्रधानमंत्री और मुख्यमंत्री कर रहे है। भ्रष्टाचार मुक्त, अपराध मुक्त प्रदेश बनेगा। उप मुख्यमंत्री केशव प्रसाद मौर्य से निदेशक सुनील गुप्ता, सीईओ जागरण न्यू मीडिया भारत गुप्ता भी मौजूद थे। सवाल के जवाब में उप मुख्यमंत्री ने कहा कि पेपर लीक बड़ी समस्या है जिसे दूर करने की जरूरत है। बिना पैसे के हमने नौकरियां दीं। पुलिस परीक्षा 6 महीने के अंदर कराई जाएगी। ऐसी करवाई होगी कि कोई पर्चा लीक करने का काम नहीं करेंगा। पुरानी पेंशन कही नहीं है। भारतीय जनता पार्टी की सरकार सबके बारे में चिंता करती है। कर्मचारी हितों का कार्य किया। पुरानी पेंशन के बारे में कुछ नहीं बता सकती।\n\nहारने के सवाल पर उप मुख्यमंत्री बोले कि कुछ कमी थी उसे दूर करेंगे। प्रदेश में सभी सीटें और देश में बहुमत की सरकार बनेगी। ओम प्रकाश राजभर के मंत्री बनने के सवाल पर कुछ बोलने के बजाय उन्होंने कहा कि 80 सीटों पर काम चल रहा है। जिस गाड़ी में सपा का झंडा होता था, वह सबसे बड़ा गुंडा। अब कब्जे को मुक्त कराया जा रहा है। दो करोड़ आवास बनाने के सवाल पर उप मुख्यमंत्री ने कहा कि दो करोड़ आवास बनाए जाएंगे। 36 लाख ग्रामीण, 16 लाख शहरी और दो लाख आदिवासियों को आवास मिला। अपर्णा यादव को लेकर पूछे गए सवाल पर उप मुख्यमंत्री ने कहा कि ये बातें पार्टी तय करेगी।\n\n",
        "description": "केशव प्रसाद मौर्य ने कहा कि 2024 में लोकसभा चुनाव में राज्य की सभी 80 सीटें जीतेंगे। हमने 370 हटाने और राम लला का मन्दिर बनवाया। कार्यसेवक के रूप में मुझे कार्य सेवा करने का अवसर मिला। प्रधानमंत्री के 11 दिन के व्रत के बाद 22 जनवरी को स्थापना हुई तो लोगों ने भावुक होकर अभिवादन किया। पेपर लीक बड़ी समस्या है जिसे दूर करने की जरूरत है।"
    }
]