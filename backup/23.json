[
    {
        "id": "23705364",
        "url": "https://www.jagran.com/uttar-pradesh/lucknow-city-congress-released-list-of-40-star-campaigners-for-fourth-phase-kharge-sonia-rahul-and-priyanka-will-campaign-23705364.html",
        "title": "चौथे चरण के लिए कांग्रेस ने जारी की 40 स्टार प्रचारकों की सूची, प्रचार में उतरेंगे खरगे-सोनिया, राहुल और प्रियंका",
        "body": "राज्य ब्यूरो, लखनऊ। उत्तर प्रदेश में लोकसभा चुनाव के चौथे चरण के चुनाव प्रचार में कांग्रेस अध्यक्ष मल्लिकार्जुन खरगे, सोनिया गांधी, राहुल गांधी व प्रियंका वाड्रा के अलावा कई बड़े नेता शामिल होंगे। कांग्रेस ने गुरुवार को चौथे चरण के लिए अपने 40 स्टार प्रचारकों की सूची जारी कर दी है।सूची में प्रदीप नरवाल के स्थान पर नीलांशु चतुर्वेदी का नाम शामिल किया गया है। चौथे चरण के चुनाव में शहजहांपुर, लखीमपुर खीरी, धौरहरा, सीतापुर, हरदोई, मिश्रिख, उन्नाव, फरुर्खाबाद, इटावा, कन्नौज, कानपुर, अकबरपुर व बहराइच में 13 मई को मतदान होगा।",
        "description": "उत्तर प्रदेश में लोकसभा चुनाव के चौथे चरण के चुनाव प्रचार में कांग्रेस अध्यक्ष मल्लिकार्जुन खरगे सोनिया गांधी राहुल गांधी व प्रियंका वाड्रा के अलावा कई बड़े नेता शामिल होंगे। कांग्रेस ने गुरुवार को चौथे चरण के लिए अपने 40 स्टार प्रचारकों की सूची जारी कर दी है। सूची में प्रदीप नरवाल के स्थान पर नीलांशु चतुर्वेदी का नाम शामिल किया गया है।"
    },
    {
        "id": "23705254",
        "url": "https://www.jagran.com/uttar-pradesh/lucknow-city-notice-issued-for-land-acquisition-in-a-dozen-villages-of-up-farmers-said-will-not-give-land-know-reason-23705254.html",
        "title": "यूपी के एक दर्जन गांवों में भूमि अधिग्रहण का नोटिस जारी, किसानों ने कहा, नहीं देंगे जमीन; बताई ये वजह",
        "body": "संवाद सूत्र, गोसाईगंज। लखनऊ आवास एवं विकास परिषद ने गोसाईगंज क्षेत्र के करीब एक दर्जन गांवों में आवासीय योजना भूमि विकास एवं ग्रहस्थान योजना एक में भूमि अधिग्रहण के लिए कार्रवाई शुरू कर दी है, लेकिन किसानों का कहना है कि सर्किल रेट बढ़ने के पहले किसान जमीन नही देंगे।\n \n   गोसाईगंज के बक्कास, पहाड़ नगर टिकरिया, मोअज्जम नगर, कबीरपुर, कासिमपुर, चांद सराय, मगहुआ, बेली, हबुआपुर, सिद्धपुरा और भटवारा गांव के कई किसानों को भूमि अधिग्रहण के लिए नोटिस भेजी गई है। नोटिस मिलने के बाद किसान परेशान हैं, क्योंकि सर्किल रेट काफी कम है। तमाम किसानों का कहना है की जमीन चली जाने से उनके सामने अनाज की समस्या के साथ ही मकान बनाने की जगह की भी समस्या खड़ी हो जाएगी। \n ",
        "description": "किसान यूनियन ने कहा है की सर्किल रेट बढ़ाए बिना किसान एक फिट भी जमीन नही देंगे। परिषद ने किसानों को आपत्ति का मौका दिया है। राष्ट्रीय किसान मजदूर संगठन कई महीने पहले से सर्किल रेट बढ़ाने की मांग कर रहा है। कई किसानों और किसान नेताओं ने कहा है कि सरकार जमीन अधिग्रहित कर किसानों की जमीन कम कीमत पर लेना चाहती है जो होने नहीं दिया जाएगा।"
    },
    {
        "id": "23705227",
        "url": "https://www.jagran.com/uttar-pradesh/lucknow-city-struggle-to-save-senior-officers-are-removing-contract-employees-two-big-incidents-happened-in-lucknow-23705227.html",
        "title": "बड़े अधिकारियों को बचाने के लिए जद्दोजहद, संविदा कर्मचारियों को हटा रहे अफसर; लखनऊ में घटी दो बड़ी घटनाएं",
        "body": "जागरण संवाददाता, लखनऊ। राजधानी में चंद दिन के अंतराल पर दो बड़ी घटनाएं घटी। परिवहन निगम के अधिकारियों ने दोनों मामलों में बड़ों को बचाने के लिए आउटसोर्स व संविदा कर्मचारियों की सेवा समाप्त कर दिया। अधिकारी गंभीर प्रकरणों में भी सख्त कार्रवाई करने से बच रहे हैं। आठ अप्रैल को बस संख्या यूपी 32 सीजेड 7083 में ट्रांसपोर्ट नगर के शहीद पथ तिराहे के पास आग लग गई थी।इसमें तीन अधिकारियों ने जांच के नाम पर लीपापोती कर आउटसोर्स कर्मचारी मोहम्मद शाबान को बर्खास्त कर दिया। अधिकारी 18 दिन बाद भी यह नहीं बता पा रहे हैं कि आखिर सितंबर तक जिस बस का फिटनेस दुरुस्त था, उसमें आग कैसे लगी और दुबग्गा के सीनियर फोरमैन बस की मरम्मत न होने के जिम्मेदार क्यों नहीं हैं?आठ अप्रैल को कैसरबाग डिपो की बस संख्या यूपी 78 जेटी 5398 हरिद्वार से लौटी, संविदा कंडक्टर पंकज तिवारी ने ईटीआइएम मशीन से वे-बिल डाउनलोड करा दिया, लेकिन 62047 रुपये जमा नहीं किए। धन जमा न होने की जिम्मेदारी डिपो के केंद्र प्रभारी एसके गुप्ता की थी, लेकिन पांच दिन तक टालमटोल चला। 13 अप्रैल को जैसे-तैसे धन जमा हुआ।\nएआरएम ने कंडक्टर की सेवा समाप्त कर दी है, लेकिन केंद्र प्रभारी की लापरवाही पर आंखें मूंद लीं। क्षेत्रीय प्रबंधक आरके त्रिपाठी ने बताया कि केंद्र प्रभारी के संबंध में एआरएम से रिपोर्ट मांगी गई है, दोषी होने पर कार्रवाई करेंगे। एआरएम अरविंद कुमार यादव ने बताया कि केंद्र प्रभारी ने धन जमा कराने का भरसक प्रयास किया है।\n\n",
        "description": "राजधानी में चंद दिन के अंतराल पर दो बड़ी घटनाएं घटी। परिवहन निगम के अधिकारियों ने दोनों मामलों में बड़ों को बचाने के लिए आउटसोर्स व संविदा कर्मचारियों की सेवा समाप्त कर दिया। अधिकारी गंभीर प्रकरणों में भी सख्त कार्रवाई करने से बच रहे हैं। आठ अप्रैल को बस संख्या यूपी 32 सीजेड 7083 में ट्रांसपोर्ट नगर के शहीद पथ तिराहे के पास आग लग गई थी।"
    },
    {
        "id": "23705202",
        "url": "https://www.jagran.com/uttar-pradesh/lucknow-city-up-cm-yogi-adityanath-said-indi-alliance-wants-to-lay-the-foundation-stone-of-division-of-the-country-on-religious-basis-23705202.html",
        "title": "सीएम योगी का I.N.D.I.A पर वार, बोले- मजहबी आधार पर देश के विभाजन की रखना चाहते हैं आधारशिला",
        "body": "जागरण संवाददाता, लखनऊ। मुख्यमंत्री योगी आदित्यनाथ ने देश की जनता को कांग्रेस के घोषणा पत्र के प्रति एक बार फिर आगाह किया है। उन्होंने कांग्रेस के मेनिफेस्टो को भारत जैसे दुनिया के सबसे बड़े लोकतंत्र के लिए घातक बताया है। सीएम योगी शुक्रवार को अपने सरकारी आवास पर मीडिया से बातचीत कर रहे थे।चुनाव में अप्रासंगिक मुद्दे उठने के सवाल पर मुख्यमंत्री ने कहा कि भाजपा शुरू से ही विकास, सुरक्षा और सुशासन के मुद्दे के साथ चुनाव में उतरी थी। पहले चरण का मतदान इन्हीं मुद्दों पर हुआ, मगर पहले चरण से ठीक पहले इंडी गठबंधन के सबसे महत्वपूर्ण घटक कांग्रेस के घोषणापत्र ने पूरे देश का ध्यान अपनी ओर खींचा है। कांग्रेस अपने मेनिफेस्टो में देश के तालिबानीकरण से लेकर जनता की संपत्ति और पर्सनल लॉ जैसे मुद्दों को समर्थन देकर मजहबी आधार पर देश के विभाजन की आधारशिला रखना चाहती है। भाजपा हर हाल में इसका पुरजोर विरोध करेगी।मुख्यमंत्री ने कहा कि कांग्रेस के सलाहकार सैम पित्रोदा का वक्तव्य सबने पढ़ा है। यूपीए सरकार के दौरान रंगनाथ मिश्रा कमेटी और सच्चर कमेटी की रिपोर्ट कांग्रेस लेकर आई थी। इसके अलावा कर्नाटक में कांग्रेस नेतृत्व की सरकार ने पिछड़े वर्ग के आरक्षण में जबरदस्ती मुस्लिमों को डालकर ओबीसी के अधिकार का बंदरबांट कर रही है। विरासत टैक्स, संपत्ति का एक्स-रे कराने की बात, संपत्ति को कब्जे में लेने की बात करके ये लोग मजहबी आधार पर देश के विभाजन की आधारशिला रखना चाहते हैं।\n\nइसके साथ ही विरासत की संपत्ति का आधा हिस्सा ले लेने और पर्सनल लॉ जैसे कानून को फिर से लागू करने की बात ये लोग कर रहे हैं। इस देश का विभाजन इन्हीं कारणों से हुआ था। अगर कोई राजनीतिक दल ऐसा करने की कोशिश करेगा तो उसका विरोध हर हाल में होगा।\nमुख्यमंत्री ने कहा कि भारत में नक्सलवाद समाप्ति की ओर है। अगर इस प्रवृत्ति को फिर से पनपाने का प्रयास होगा तो भाजपा इसे कतई स्वीकार नहीं करेगी। उन्होंने कहा कि भ्रष्टाचार के खिलाफ भाजपा सरकार पहले से ही कार्रवाई कर रही है। मगर आम आदमी की संपत्ति पर डकैती डालने का प्रयास कोई करेगा करेगा तो हम ऐसा नहीं होने देंगे। कांग्रेस और सहयोगी दल देश की राजनीति का तालिबानीकरण करने पर उतारू हो चुके हैं। माओवादी दुष्प्रवृत्ति को फिर से लागू करने का प्रयास किया जा रहा है। पर्सनल लॉ के जरिए तीन तलाक जैसी कुप्रथा को पुनर्स्थापित करके महिलाओं का अपमान करने का प्रयास किया जा रहा है। इसलिए इन मुद्दों को आज के परिप्रेक्ष्य में भाजपा पुरजोर तरीके से उठाकर इसका विरोध कर रही है।\n\nउन्होंने कहा कि हम ये मुद्दे उठा रहे हैं और जनता का ध्यान आकषित कर रहे हैं। कांग्रेस और इंडी गठबंधन के सत्ता से कोसों दूर होने पर भी क्या मानसिकता है, इसपर लगातार जनता का ध्यान आकर्षित किया जा रहा है। इनकी मंशा को सफलता न मिले, इसलिए ये जरूरी हो जाता है कि जनता समय रहते अपने एक-एक वोट के जरिए इसपर पानी फेरने का काम करे। चिदंबरम जो बात वरासत टैक्स की करके कह रहे थे, वही बात सैम पित्रोदा कह रहे हैं। इनके मंसूबों पर पानी फेरने की जरूरत है, नहीं तो ये देश, कॉमन मैन और आधी आबादी के लिए बड़ा खतरा पैदा कर सकते हैं।\n\nयह भी पढ़ें: UP Politics: चौथे चरण के प्रचार में भी उतरेंगे खड़गे, सोनिया, राहुल और बड़े कांग्रेसी, 40 स्टार प्रचारकों की सूची जारी\n\n \nयह भी पढ़ें: Lok Sabha Election: अखिलेश यादव ने कन्नौज लोकसभा सीट से क्यों भरा नामांकन, भाभी अपर्णा ने बता दिया ये कारण\n\n",
        "description": "चुनाव में अप्रासंगिक मुद्दे उठने के सवाल पर मुख्यमंत्री ने कहा कि भाजपा शुरू से ही विकास सुरक्षा और सुशासन के मुद्दे के साथ चुनाव में उतरी थी। पहले चरण का मतदान इन्हीं मुद्दों पर हुआ मगर पहले चरण से ठीक पहले इंडी गठबंधन के सबसे महत्वपूर्ण घटक कांग्रेस के घोषणापत्र ने पूरे देश का ध्यान अपनी ओर खींचा है। "
    },
    {
        "id": "23705159",
        "url": "https://www.jagran.com/uttar-pradesh/lucknow-city-judge-son-commits-suicide-indications-are-going-in-this-direction-but-police-are-investigating-reasons-23705159.html",
        "title": "Lucknow News: न्यायाधीश के बेटे ने की आत्महत्या, इस दिशा में जा रहे संकेत; पर पुलिस कारणों की कर रही जांच",
        "body": "\n  \n  जागरण संवाददाता, लखनऊ। एनआइए कोर्ट के विशेष न्यायाधीश विवेकानंद शरण त्रिपाठी के 18 वर्षीय बेटे अजितेश त्रिपाठी ने बुधवार रात फांसी लगा ली। वह बटलर पैलेस कालोनी में रहते थे। पुलिस आत्महत्या के कारणों की जांच कर रही है। \n  \n    बताया जा रहा है कि जेई मेंस 2024 का परीक्षा परिणाम रात में आया था। \n   \n \n  \n  \n    अजितेश का उसमें चयन नहीं हुआ था। परिणाम आने के बाद से वह दुखी थे। देर रात वह कमरे में पहुंचे और अंदर से दरवाजा बंद कर लिया। परिवारीजन काफी देर तक दरवाजा खटखटाते रहे। कोई उत्तर न मिलने पर दरवाजा तोड़ा तो पंखे से अजितेश का शव लटका देखा। परिवारीजन उसे फंदे से उतार कर सिविल अस्पताल लेकर पहुंचे, जहां डाक्टरों ने मृत घोषित कर दिया। \n   \n ",
        "description": "एनआइए कोर्ट के विशेष न्यायाधीश विवेकानंद शरण त्रिपाठी के 18 वर्षीय बेटे अजितेश त्रिपाठी ने बुधवार रात फांसी लगा ली। वह बटलर पैलेस कालोनी में रहते थे। पुलिस आत्महत्या के कारणों की जांच कर रही है। बताया जा रहा है कि जेई मेंस 2024 का परीक्षा परिणाम रात में आया था। अजितेश का उसमें चयन नहीं हुआ था। परिणाम आने के बाद से वह दुखी थे। "
    },
    {
        "id": "23705137",
        "url": "https://www.jagran.com/uttar-pradesh/lucknow-city-up-lok-sabha-election-2024-3rd-phase-big-contest-on-these-seats-and-test-for-yadav-family-23705137.html",
        "title": "Election 2024 3rd Phase: तीसरे चरण में यूपी की इन सीटों पर होगा महामुकाबला, यादव परिवार के दमखम की परीक्षा",
        "body": "राजीव दीक्षित, लखनऊ। 18वीं लोकसभा चुनाव के तीसरे चरण में ब्रज और रुहेलखंड की 10 सीटों पर सात मई को मतदान होगा। पिछले लोकसभा चुनाव में संभल और मैनपुरी सीटों पर साइकिल दौड़ी थी जबकि आठ सीटों पर कमल खिला था। मिशन-80 का लक्ष्य साधने में जुटी भाजपा की लिए तीसरा चरण महत्वपूर्ण है। देश के बड़े राजनीतिक घरानों में शुमार सैफई के यादव परिवार के जो पांच रणबांकुरे चुनावी संग्राम में पराक्रम दिखाने के लिए उतरे हैं, उनमें से तीन की परीक्षा तीसरे चरण में ही होगी। विशेष संवाददाता राजीव दीक्षित की रिपोर्ट...इस सीट पर भाजपा का पर्याय बने आठ बार के सांसद संतोष गंगवार का टिकट काटकर भाजपा ने पूर्व राज्य मंत्री छत्रपाल गंगवार को उम्मीदवार बनाया तो शुरुआत में इसे लेकर पार्टी कार्यकर्ताओं में नाराजगी जरूर थी। प्रधानमंत्री नरेन्द्र मोदी ने रुहेलखंड में हुईं अपनी जनसभाओं के मंच पर संतोष गंगवार को स्थान देकर इस नाराजगी को दूर कर दिया है। 2009 में भाजपा के इस मजबूत किले को मामूली जीत के अंतर से ढहाने में कामयाब हुए पूर्व सांसद प्रवीण सिंह ऐरन को सपा ने फिर इसी उम्मीद से मैदान में उतारा है। यहां भाजपा-सपा की सीधी लड़ाई है।अपने दादा और 17वीं लोकसभा में इस सीट का प्रतिनिधित्व करने वाले सपा सांसद शफीकुर्रहमान बर्क के निधन के बाद इस सीट पर उनकी राजनीतिक विरासत संभालने के लिए कुंदरकी के सपा विधायक जियाउर्रहमान यहां साइकिल पर सवार हैं। सपा ने शफीकुर्रहमान को टिकट थमाया था, लेकिन उनका निधन होने पर उनके पोते को मैदान में उतारा है।\nमुस्लिम बहुल इस सीट पर जियाउर्रहमान के कंधों पर अपने परिवार का वर्चस्व बरकरार रखने का दारोमदार होगा। बतौर भाजपा प्रत्याशी पूर्व एमएलसी परमेश्वर लाल सैनी के सामने इस सीट पर भाजपा को 2014 में मिली एकमात्र सफलता को दोहराने के साथ पिछले चुनाव में खुद को मिली हार का हिसाब चुकता करने की चुनौती है। बसपा के लिए पिछले दो चुनावों में यह सीट बंजर साबित हुई है। ऐसे में बसपा प्रत्याशी सौलत अली के लिए हाथी की चिंघाड़ कितना प्रभावी होगी, यह देखना होगा।\n\nबुलंद दरवाजा और सूफी संत शेख सलीम चिश्ती की दरगाह के लिए मशहूर फतेहपुर सीकरी में इस लोकसभा चुनाव में कौन बुलंदी को छुएगा और किसे सर्वाधिक वोटर मतों के रूप में अपनी दुआएं देंगे, यह तो चुनाव परिणाम बताएगा। फिलहाल इस सीट पर दिलचस्प मुकाबले के आसार हैं। पिछले लोकसभा चुनाव में 4.95 लाख वोटों से जीतकर बुलंदी छूने वाले जाट बिरादरी के भाजपा सांसद राजकुमार चाहर इस बार फिर यहां कमल खिलाने के इरादे से मैदान में हैं। बसपा ने चुनावी गणित को ध्यान में रखते हुए ब्राह्मण प्रत्याशी राम निवास शर्मा पर भरोसा जताया है तो कांग्रेस ने ठाकुर बिरादरी के रामनाथ सिकरवार को उतारा है। फतेहपुर सीकरी के भाजपा विधायक चौधरी बाबूलाल के पुत्र रामेश्वर चौधरी ने निर्दल उम्मीदवार के तौर पर पर्चा भरकर यहां होने वाली लड़ाई को रोमांचक बना दिया है। रामेश्वर चौधरी भी जाट बिरादरी से ताल्लुक रखते हैं।\n\nसपा के इस गढ़ में साइकिल की रफ्तार से प्रतिद्वंद्वियों को पछाड़ने के लिए पार्टी की मौजूदा सांसद डिंपल यादव मैदान में डटी हैं। अपने ससुर और सपा संस्थापक मुलायम सिंह यादव के निधन से रिक्त हुई मैनपुरी सीट पर दिसंबर 2022 में हुए उपचुनाव में साइकिल की रफ्तार से प्रतिद्वंद्वियों को हतप्रभ कर उन्होंने यादव परिवार की राजनीतिक विरासत को संभाला था। अब उन पर इस विरासत को सहेजने और संजोये रखने की जिम्मेदारी है। सपा इस सीट पर 1996 से काबिज है। वहीं अब तक अजेय साबित हुई मैनपुरी सीट पर भगवा परचम लहराने के लिए भाजपा ने स्थानीय विधायक और योगी सरकार में पर्यटन एवं संस्कृति मंत्री ठाकुर जयवीर सिंह को मैदान में उतारा है। यादव और शाक्य बिरादरियों की बड़ी आबादी वाली इस सीट पर बसपा ने पूर्व विधायक शिव प्रसाद यादव को मैदान में उतारा है।\n\nयह सीट भी यादव परिवार की साख का इम्तिहान लेगी। सपा अध्यक्ष अखिलेश यादव ने पहले यहां चचेरे भाई धर्मेंद्र यादव को टिकट दिया था। धर्मेन्द्र 2009 व 2014 में बदायूं से बतौर सपा प्रत्याशी सांसद चुने गए थे, लेकिन 2019 में चुनाव हार गए थे। अखिलेश ने इस बार फिर उन्हें यहां से टिकट थमाया, लेकिन बाद में उन्हें आजमगढ़ से प्रत्याशी बनाकर चाचा शिवपाल सिंह यादव को बदायूं के चुनाव मैदान में उतार दिया। बाद में स्थानीय इकाई की मांग पर अखिलेश ने चाचा शिवपाल की जगह उनके पुत्र आदित्य यादव को प्रत्याशी घोषित कर दिया। भाजपा ने यहां वर्तमान सांसद संघमित्रा मौर्य का टिकट काटकर ब्रज क्षेत्र के अध्यक्ष दुर्विजय सिंह शाक्य को उम्मीवार बनाया है तो बसपा ने मुस्लिम खां पर भरोसा जताया है। भाजपा यहां अपना कब्जा बरकरार रखने के लिए जोर लगाएगी।\n\nबरेली के तीन और बदायूं के दो विधानसभा क्षेत्रों को मिलाकर बनी आंवला लोकसभा सीट पर भाजपा सांसद और प्रत्याशी धर्मेन्द्र कश्यप जीत की तिकड़ी लगाने के इरादे से फिर मैदान में हैं। उनकी राह रोकने के लिए समाजवादी पार्टी ने नीरज मौर्य को मैदान में उतारा है जो शाहजहांपुर के जलालाबाद विधानसभा क्षेत्र से 2007 व 2012 में बसपा के टिकट पर विधायक चुने गए थे। बसपा ने इस सीट पर सपा छोड़कर आए आंवला नगर पालिका परिषद के अध्यक्ष सैयद आबिद अली को प्रत्याशी बनाया है। यहां पर भी सभी दल जातियों के जरिये अपने समीकरण बैठाने में लगे हैं। वैसे आंवला सीट पर ऊंट किस करवट बैठेगा, यह तो चार जून को चुनाव परिणाम आने के बाद ही स्पष्ट हो सकेगा।\n\nहाथरस के तीन और अलीगढ़ के दो विधानसभा क्षेत्रों वाली हाथरस लोकसभा सीट बाहरी प्रत्याशियों को सुहाती रही है। भाजपा ने यहां अपने सांसद राजवीर सिंह दिलेर का टिकट काटकर अलीगढ़ की खैर सीट के विधायक और योगी सरकार में राजस्व राज्य मंत्री अनूप वाल्मीकि को प्रत्याशी बनाया है। उन पर अनुसूचित जाति के लिए आरक्षित इस सीट पर भाजपा का कब्जा बरकरार रखने की जिम्मेदारी होगी। वहीं बसपा ने साफ्टवेयर इंजीनियर हेमबाबू धनगर और सपा ने जसवीर वाल्मीकि को प्रत्याशी घोषित किया है। सपा और बसपा प्रत्याशी सहारनपुर के निवासी हैं। भाजपा काे अपनी केंद्रीय योजनाओं और मोदी-योगी पर भरोसा है तो विपक्ष को अपने समीकरणों का। देखना होगा कि इस सीट पर फिर कमल खिलता है या सपा-बसपा अपना खाता खोल पाने में कामयाब होती हैं।\n\nपूर्व मुख्यमंत्री कल्याण सिंह के पुत्र और वर्तमान भाजपा सांसद राजवीर सिंह यहां पार्टी प्रत्याशी के रूप में जीत की हैट्रिक लगाने के इरादे से फिर चुनाव मैदान में हैं। राजवीर लोध बिरादरी से हैं तो सपा ने शाक्य बिरादरी के देवेश शाक्य पर भरोसा जताया है। देवेश शाक्य औरैया से दो बार जिला पंचायत सदस्य रह चुके हैं। बसपा ने कांग्रेस छोड़कर आए पेशे से वकील मोहम्मद इरफान को उम्मीदवार बनाकर चुनाव का तीसरा कोण उभारने की कोशिश की है। बसपा अभी तक एटा सीट नहीं जीत सकी है। यह क्षेत्र पूर्व मुख्यमंत्री कल्याण सिंह के प्रभाव वाला माना जाता है जिसे बरकरार रखने में राजवीर सिंह भी सफल रहे हैं। लोध मतदाता इसकी धुरी हैं। दूसरी ओर समाजवादी पार्टी शाक्य बिरादरी को साथ लेते हुए मुस्लिमों के साथ अपना समीकरण इस चुनाव में देख रही है।\n\n",
        "description": "Lok Sabha Election 2024 Phase 3  18वीं लोकसभा चुनाव के तीसरे चरण में ब्रज और रुहेलखंड की 10 सीटों पर सात मई को मतदान होगा। पिछले लोकसभा चुनाव में संभल और मैनपुरी सीटों पर साइकिल दौड़ी थी जबकि आठ सीटों पर कमल खिला था। मिशन -80 का लक्ष्य साधने में जुटी भाजपा की लिए तीसरा चरण महत्वपूर्ण है । "
    },
    {
        "id": "23705014",
        "url": "https://www.jagran.com/uttar-pradesh/lucknow-city-mahadev-betting-app-case-two-arrested-in-lucknow-23705014.html",
        "title": "Mahadev Betting App Case: महादेव बुक से ठगी करने वाला इंडिया हेड समेत दो गिरफ्तार, STF ने लखनऊ से दबोचा",
        "body": "जागरण संवाददाता, लखनऊ। महादेव बुक व अन्य गेमिंग/बैटिंग एप के जरिए अरबों की ठगी करने वाले गिरोह के इंडिया हेड समेत दो सदस्यों को एसटीएफ ने गुुरुवार शाम समिट बिल्डिंग के पास से गिरफ्तार किया है। इनमें देवरिया के गौरीबाजार के सौनालक्ष्मण का रहने वाला अभय सिंह (इंडिया हेड) और देवरिया के इकौना के जगत माझा का संजीव सिंह है।एएसपी एसटीएफ विशाल विक्रम सिंह के मुताबिक गिरोह की ओर से ठगी के लिए विभिन्न वाट्सएप/ टेलीग्राम ग्रुप का इस्तेमाल किया जाता है। आरोपितों ने इन ग्रुपों में इस्तेमाल होने वाले कार्पोरेट सिम को 32 कंपनियों के नाम फर्जी तरीके से पोर्ट करवाया था। करीब चार हजार सिमकार्ड दुबई भेजा था। इसमें चार मोबाइल फोन, एक कार, 276 कंपनियों के सिम, भारी मात्रा में तैयार कूटरचित दस्तावेज समेत अन्य आइडी की बरामदगी हुई है। गिरोह ग्रुप बनाकर आनलाइन क्रिकेट, फुटबाल, टेनिस, हार्स राइडिंग, इलेक्शन, बेटिंग कसीनो, तीन पत्ती, कैरम, लूडो आदि गेम खिलाकर ठगी करते है।एसटीएफ की पूछताछ में अभय सिंह ने बताया कि उसने वर्ष 2021 में इंटरमीडिएट पास किया है। उसकी बुआ का लड़का अभिषेक सिंह दुबई में रहता है। वर्ष 2021 में अभिषेक ने फोन कर बताया कि अपने क्षेत्र से गरीब व अनपढ़ लोगों के नाम से सिम खरीदना है। प्रति माह 25 हजार रुपये वेतन और 500 रुपया प्रति सिम मिलेगा। फिर सिम को दूसरी कंपनी में पोर्ट करना है। छत्तीसगढ़ के रहने वाले चेतन के कहने पर दुबई सिम भेजना शुरू करने पर जनवरी 2023 में वेतन 75 हजार कर दी। कूटरचित दस्तावेजों पर फर्जी कंपनी पंजीकृत कर चार हजार से ज्यादा कार्पोरेट सिम दुबई भेज दिया।\n\n",
        "description": "Mahadev Betting App Case  महादेव बुक व अन्य गेमिंग/बैटिंग एप के जरिए अरबों की ठगी करने वाले गिरोह के इंडिया हेड समेत दो सदस्यों को एसटीएफ ने गुुरुवार शाम समिट बिल्डिंग के पास से गिरफ्तार किया है। इनमें देवरिया के गौरीबाजार के सौनालक्ष्मण का रहने वाला अभय सिंह (इंडिया हेड) और देवरिया के इकौना के जगत माझा का संजीव सिंह है।"
    },
    {
        "id": "23704975",
        "url": "https://www.jagran.com/uttar-pradesh/lucknow-city-lok-sabha-election-2024-credibility-of-these-veterans-is-at-stake-in-up-voting-on-eight-seats-of-uttar-pradesh-in-second-phase-today-23704975.html",
        "title": "Lok Sabha Election 2024: यूपी में दांव पर लगी इन दिग्गजों की साख, दूसरे चरण में उत्तर प्रदेश की आठ सीटों पर मतदान आज",
        "body": "राज्य ब्यूरो, लखनऊ। दूसरे चरण के चुनाव में कई दिग्गजों की साख दांव पर है। इस चरण में मथुरा की भाजपा सांसद हेमा मालिनी, गौतम बुद्ध नगर के सांसद व पूर्व केंद्रीय मंत्री डाॅ. महेश शर्मा, अलीगढ़ के सांसद सतीश गौतम जीत की तिकड़ी लगाने के इरादे से चुनाव मैदान में हैं। लोकसभा के चुनाव में दूसरे चरण में उत्तर प्रदेश की आठ सीटों पर शुक्रवार को मतदान होगा। अमरोहा, मेरठ, बागपत, गाजियाबाद, गौतम बुद्ध नगर, बुलंदशहर, अलीगढ़ और मथुरा लोकसभा सीट के 1.67 करोड़ मतदाता 91 उम्मीदवारों के भाग्य का फैसला करेंगे, जिसमें 10 महिला प्रत्याशी हैं। गौतम बुद्ध नगर व मथुरा सीट पर सर्वाधिक 15-15 और बुलंदशहर में सबसे कम छह प्रत्याशी अपनी किस्मत आजमा रहे हैं। टेलीविजन धारावाहिक रामायण में प्रभु श्रीराम का किरदार निभाकर चर्चित हुए अभिनेता अरुण गोविल भी इस चरण में अपने जीवन के पहले राजनीतिक इम्तिहान से गुजरेंगे। \nबुलंदशहर सीट पर मौजूदा भाजपा सांसद भोला सिंह की जीत की हैट्रिक लगाने की कोशिश को बसपा सांसद गिरीश चंद्र विफल कर पाते हैं या नहीं, इस पर निगाहें लगी हैं। \nहाथी की सवारी छोड़ हाथ थामने वाले सांसद कुंवर दानिश अली अमरोहा सीट पर फिर कमाल कर पाएंगे या नहीं, दूसरा चरण यह भी तय करेगा। \n\n",
        "description": "लोकसभा के चुनाव में दूसरे चरण में उत्तर प्रदेश की आठ सीटों पर शुक्रवार को मतदान होगा। अमरोहा मेरठ बागपत गाजियाबाद गौतम बुद्ध नगर बुलंदशहर अलीगढ़ और मथुरा लोकसभा सीट के 1.67 करोड़ मतदाता 91 उम्मीदवारों के भाग्य का फैसला करेंगे जिसमें 10 महिला प्रत्याशी हैं। गौतम बुद्ध नगर व मथुरा सीट पर सर्वाधिक 15-15 और बुलंदशहर में सबसे कम छह प्रत्याशी अपनी किस्मत आजमा रहे हैं। "
    },
    {
        "id": "23704974",
        "url": "https://www.jagran.com/uttar-pradesh/lucknow-city-up-politics-kharge-sonia-rahul-and-big-congressmen-will-also-participate-in-fourth-phase-campaign-list-of-40-star-campaigners-released-23704974.html",
        "title": "UP Politics: चौथे चरण के प्रचार में भी उतरेंगे खड़गे, सोनिया, राहुल और बड़े कांग्रेसी, 40 स्टार प्रचारकों की सूची जारी",
        "body": "राज्य ब्यूरो लखनऊ। उत्तर प्रदेश में लोकसभा चुनाव के चौथे चरण के चुनाव प्रचार में कांग्रेस के अध्यक्ष मल्लिकार्जुन खड़गे, सोनिया गांधी, राहुल गांधी व प्रियंका के अलावा कई बड़े कांग्रेसी नेता शामिल होंगे। कांग्रेस ने गुरुवार को चौथे चरण के लिए अपने 40 स्टार प्रचारकों की सूची जारी कर दी है। प्रदीप नरवाल के स्थान पर नीलांशु चतुर्वेदी का नाम सूची में शामिल किया गया है। चौथे चरण के चुनाव में शाहजहांपुर, खीरी, धौरहरा, सीतापुर, हरदोई, मिश्रिख, उन्नाव, फर्रुखाबाद, इटावा, कन्नौज, कानपुर, अकबरपुर व बहराइच में 13 मई को मतदान होगा।",
        "description": "उत्तर प्रदेश में लोकसभा चुनाव के चौथे चरण के चुनाव प्रचार में कांग्रेस के अध्यक्ष मल्लिकार्जुन खड़गे सोनिया गांधी राहुल गांधी व प्रियंका के अलावा कई बड़े कांग्रेसी नेता शामिल होंगे। कांग्रेस ने गुरुवार को चौथे चरण के लिए अपने 40 स्टार प्रचारकों की सूची जारी कर दी है। प्रदीप नरवाल के स्थान पर नीलांशु चतुर्वेदी का नाम सूची में शामिल किया गया है। "
    },
    {
        "id": "23704835",
        "url": "https://www.jagran.com/uttar-pradesh/lucknow-city-akhilesh-yadav-rahul-gandhi-may-do-a-road-show-together-again-in-lucknow-after-7-years-23704835.html",
        "title": "...तो लखनऊ में 7 साल बाद फिर एक साथ रोड शो करेंगे अखिलेश-राहुल गांधी, बढ़ेगा UP का सियासी तापमान",
        "body": "जागरण संवाददाता, लखनऊ। लोकसभा चुनाव की सरगर्मी अगले कुछ दिनों में लखनऊ में और तेज हो सकती है। लखनऊ में करीब सात साल के बाद सपा के राष्ट्रीय अध्यक्ष अखिलेश यादव और कांग्रेस के राहुल गांधी एक साथ रोड शो कर सकते हैं।समाजवादी पार्टी के महानगर संगठन ने आला कमान को पत्र लिखकर संयुक्त रोड शो के लिए अनुमति मांगी है। संगठन ने 14 से 18 मई के बीच रोड शो और बड़ी जनसभाएं करने के लिए भी कहा है।आइएनडीआइए गठबंधन के तहत लखनऊ और मोहनलालगंज दोनों ही लोकसभा सीट सपा के खाते में आयी हैं। मोहनलालगंज से सपा ने पूर्व मंत्री आरके चौधरी को मैदान में उतारा है। इसी तरह विधायक रविदास मेहरोत्रा लखनऊ सीट से रक्षा मंत्री राजनाथ सिंह के सामने होंगे।\nवर्ष 2017 के विधानसभा चुनाव में कांग्रेस से गठबंधन होने के कारण अखिलेश यादव और राहुल गांधी ने लखनऊ में एक रोड शो किया था। सपा और कांग्रेस दोनों ही दलों के पदाधिकारियाें ने अखिलेश यादव और राहुल गांधी के रोड शो की मांग रखी है।\n\nनगर कार्यालय में गुरुवार को हुई बैठक में महानगर अध्यक्ष फाखि़र सिद्दीकी ने नगर महासचिव इरशाद अहमद गुड्डू, सौरभ सिंह यादव सहित सभी वरिष्ठ पदाधिकारियों की सहमति लेकर आला कमान को संयुक्त रोड शो की अनुमति मांगने के लिए एक पत्र भेज दिया है। हालांकि माेहनलालगंज लोकसभा क्षेत्र के हिस्सों में रोड शो की जगह जनसभा कराने की तैयारी की जा रही है।\nयह भी पढ़ें: 'अब सब आएंगे, महफिल तो यूपी में... राहुल गांधी के अमेठी से चुनाव लड़ने पर अखिलेश की दो टूक..\n\n",
        "description": "वर्ष 2017 के विधानसभा चुनाव में कांग्रेस से गठबंधन होने के कारण अखिलेश यादव और राहुल गांधी ने लखनऊ में एक रोड शो किया था। सपा और कांग्रेस दोनों ही दलों के पदाधिकारियाें ने अखिलेश यादव और राहुल गांधी के रोड शो की मांग रखी है। अगर मांग मान ली जाती है तो ऐसा सात साल बाद होगा जब अखिलेश और राहुल गांधी एक साथ रोड शो करेंगे। \n\n"
    }
]