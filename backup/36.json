[
    {
        "id": "23698862",
        "url": "https://www.jagran.com/uttar-pradesh/lucknow-city-20-candidates-of-abhyudaya-coaching-selected-in-upsc2023-23698862.html",
        "title": "UPSC Result 2023: उत्तर प्रदेश में योगी सरकार चलाती है मुफ्त कोचिंग, इस साल 20 अभ्यर्थियों का UPSC में हुआ चयन",
        "body": " राज्‍य ब्यूरो, जागरण, लखनऊ। गरीब परिवारों के ऐसे मेधावी विद्यार्थी जो कोचिंग की महंगी फीस नहीं भर सकते, उनके लिए प्रदेश सरकार की अभ्युदय कोचिंग वरदान साबित हो रही है। यहां विद्यार्थियों को निश्शुल्क कोचिंग दी जाती है और बेहतर ढंग से उनकी तैयारी विशेषज्ञों की देखरेख में कराई जा रही है।इसी का नतीजा है कि मंगलवार को जब सिविल सेवा परीक्षा का परिणाम घोषित हुआ तो इस कोचिंग का डंका बजा। इस वर्ष 20 अभ्यर्थियों का चयन हुआ है। बीते साल 23 अभ्यर्थी यूपीएससी की परीक्षा में सफल हुए थे। समाज कल्याण विभाग की ओर से सभी जिलों में मुफ्त कोचिंग की व्यवस्था की गई है। जिन अभ्यर्थियों का चयन इस वर्ष हुआ है उसमें सुरभि श्रीवास्तव की 56वीं रैंक है।इसे भी पढ़ें- योगी ने 19 दिनों में लगाया चुनाव प्रचार कार्यक्रमों का अर्धशतक\nवहीं मनीष धर्वे की 257वीं, ऋषभ भट्ट की 363वीं, क्षितिज आदित्य शर्मा की 384वीं, मुद्रा रहेजा की 413वीं, शिवम अग्रवाल की 541वीं, जयविंद कुमार गुप्ता की 557वीं, अफजल अली की 574वीं, शशांक चौहान की 642वीं, प्रज्ज्वल चौरसिया की 694वीं, रूपम सिंह की 725वीं, मनीष परिहार की 734वीं, रजत यादव की 799वीं, मनोज कुमार की 807वीं, पवन कुमार की 816वीं, भारती साहू की 850वीं, श्रुति श्रवण की 882वीं, अंतरिक्ष कुमार की 883वीं, प्रद्युम्न कुमार की 941वीं और पिंकी मसीह की 948वीं रैंक आई है।\n\nइसे भी पढ़ें- गोरखपुर की नौशीन ने बिना कोचिंग के हासिल की 9वीं रैंक, बोलीं- लक्ष्य बनाकर करें पढ़ाई, न गिनें घंटे\n\n\n",
        "description": "मंगलवार को जब सिविल सेवा परीक्षा का परिणाम घोषित हुआ तो इस कोचिंग का डंका बजा। इस वर्ष 20 अभ्यर्थियों का चयन हुआ है। बीते साल 23 अभ्यर्थी यूपीएससी की परीक्षा में सफल हुए थे। समाज कल्याण विभाग की ओर से सभी जिलों में मुफ्त कोचिंग की व्यवस्था की गई है। जिन अभ्यर्थियों का चयन इस वर्ष हुआ है उसमें सुरभि श्रीवास्तव की 56वीं रैंक है।"
    },
    {
        "id": "23698825",
        "url": "https://www.jagran.com/uttar-pradesh/lucknow-city-cm-yogi-held-half-a-century-of-election-campaign-programs-in-19-days-23698825.html",
        "title": "Lok Sabha Election: योगी ने 19 दिनों में लगाया चुनाव प्रचार कार्यक्रमों का अर्धशतक, पहले चरण की सभी सीटों पर एक से अधिक बार दी दस्तक",
        "body": " राज्य ब्यूरो, जागरण, लखनऊ। ‘80 बनेगा आधार, एनडीए 400 पार’ का नारा देने वाले मुख्यमंत्री योगी आदित्यनाथ ने लोकसभा चुनाव में भाजपा व सहयोगी दलों के प्रत्याशियों के लिए धुआंधार प्रचार करते हुए 19 दिनों में प्रचार कार्यक्रमों का अर्धशतक लगा दिया है।भाजपा के स्टार प्रचारक योगी प्रदेश में पहले, दूसरे व तीसरे चरण के पार्टी प्रत्याशियों के लिए जनसमर्थन जुटाने के अलावा पांच राज्यों में भी कमल खिलाने के लिए ताबड़तोड़ प्रचार कर चुके हैं। बीती 27 मार्च से 16 अप्रैल तक योगी चुनाव प्रचार से संबंधित 50 कार्यक्रमों में शिरकत कर चुके हैं।इनमें रैली, जनसभाएं, रोड-शो और प्रबुद्ध सम्मेलन शामिल हैं। मुख्यमंत्री ने 27 मार्च को मथुरा सीट से भाजपा सांसद व प्रत्याशी हेमामालिनी के पक्ष में प्रबुद्ध सम्मेलन को संबोधित करने के साथ चुनाव प्रचार अभियान शुरू किया था। विभिन्न लोकसभा क्षेत्रों में प्रबुद्ध सम्मेलनों को संबोधित करने के बाद उन्होंने जनसभाएं, रैली और रोड शो किए। पहले चरण की सीटों पर उनका खास फोकस रहा।\nइसे भी पढ़ें- गोरखपुर की नौशीन ने बिना कोचिंग के हासिल की 9वीं रैंक, बोलीं- लक्ष्य बनाकर करें पढ़ाई, न गिनें घंटे\n\nइस चरण की सभी सीटों पर भाजपा व रालोद प्रत्याशियों के समर्थन में एक से ज्यादा जनसभाएं कीं। चुनावी सरगर्मी के बीच भाजपा के स्टार प्रचारक की महती जिम्मेदारी के साथ वासंतिक नवरात्र के दौरान गोरक्षपीठाधीश्वर के रूप में गोरखपुर पहुंच कर गोरखनाथ मंदिर में पूजन का दायित्व भी निभाया।\nउत्तर प्रदेश के अलावा योगी पांच राज्यों-जम्मू-कश्मीर, उत्तराखंड, महाराष्ट्र, राजस्थान व बिहार में भी रैली कर चुके हैं। वह जम्मू की उधमपुर, उत्तराखंड की नैनीताल-उधम सिंह नगर, गढ़वाल, टिहरी गढ़वाल व हरिद्वार लोकसभा सीटों पर प्रचार करने पहुंचे। महाराष्ट्र के वर्धा, भंडारा व नागपुर में उनकी रैली हुई। राजस्थान के भरतपुर, दौसा व सीकर तथा बिहार के औरंगाबाद और नवादा लोकसभा क्षेत्र में योगी की रैली हो चुकी हैं।\n\nइसे भी पढ़ें- सिविल सेवा परीक्षा परिणाम में चमके पूर्वांचल के मेधावी, फहराया सफलता का परचम\nउप्र में पहले चरण की सीटों पर चुनाव प्रचार\nपीलीभीत- 2 रैली, प्रबुद्ध सम्मेलन \nसहारनपुर- 2 रैली, प्रबुद्ध सम्मेलन, एक रोड शो \n\nकैराना- 2 रैली, प्रबुद्ध सम्मेलन \nमुरादाबाद- रैली \nरामपुर- रैली \nमुजफ्फरनगर- रैली, प्रबुद्ध सम्मेलन \nबिजनौर- रैली, प्रबुद्ध सम्मेलन \nनगीना- दो रैली, बिजनौर की रैली से भी नगीना के लिए अपील\nइस माह प्रदेश में मोदी की चार और जनसभाएं\nप्रधानमंत्री नरेन्द्र मोदी प्रदेश में लोकसभा चुनाव के आगामी चरणों में भाजपा प्रत्याशियों के प्रचार के लिए जनसभाएं और रोड शो कर समर्थन जुटाएंगे। मोदी की जनसभाएं 19 अप्रैल को गजरौला (अमरोहा) और 22 अप्रैल को अलीगढ़ में होंगी। 25 अप्रैल को आगरा व फतेहपुर सीकरी तथा बदायूं, आंवला व शाहजहांपुर लोकसभा क्षेत्रों के भाजपा प्रत्याशियों के समर्थन में भी उनकी जनसभाएं प्रस्तावित हैं।\n\n\n\n",
        "description": "Lok Sabha Election उत्तर-प्रदेश के अलावा योगी पांच राज्यों-जम्मू-कश्मीर उत्तराखंड महाराष्ट्र राजस्थान व बिहार में भी रैली कर चुके हैं। वह जम्मू की उधमपुर उत्तराखंड की नैनीताल-उधम सिंह नगर गढ़वाल टिहरी गढ़वाल व हरिद्वार लोकसभा सीटों पर प्रचार करने पहुंचे। महाराष्ट्र के वर्धा भंडारा व नागपुर में उनकी रैली हुई। राजस्थान के भरतपुर दौसा व सीकर तथा बिहार के औरंगाबाद और नवादा लोकसभा में योगी की रैली हो चुकी हैं।"
    },
    {
        "id": "23698703",
        "url": "https://www.jagran.com/uttar-pradesh/lucknow-city-lok-sabha-election-2024-uttar-pradesh-46-percent-of-candidates-contesting-in-second-phase-are-crorepati-23698703.html",
        "title": "UP News: दूसरे चरण के चुनावी मैदान में उतरे 46 फीसदी प्रत्याशी हैं करोड़पति, ये मह‍िला उम्मीदवार हैं सबसे अमीर",
        "body": "राज्य ब्यूरो, लखनऊ। उत्तर प्रदेश में लोकसभा चुनाव के दूसरे चरण में आठ सीटों पर होने वाले चुनाव में 42 करोड़पति उम्मीदवार अपना भाग्य आजमा रहे हैं। दूसरे चरण में अमरोहा, मेरठ, बागपत, गााजियाबााद, गौतमबुद्धनगर, बुलंदशहर, अलीगढ़ व मथुरा में चुनाव होने हैं। इन सीटों पर 91 प्रत्याशी चुनावी मैदान में उतरे हैं। इनमें से 42 यानी 46 प्रतिशत प्रत्याशी करोड़ पति है। वहीं 18 प्रत्याशियों पर गंभीर आपराधिक मामले दर्ज हैं।उत्तर प्रदेश इलेक्शन वॉच और एसोसिएशन फॉर डेमोक्रेटिक रिफार्म्स की रिपोर्ट के अनुसार, 91 प्रत्याशियों में से 21 प्रत्याशियों ने अपने ऊपर आपराधिक मामले घोषित किए हैं। इनमें से 18 प्रतिशत प्रत्याशियों पर गंभीर आपराधिक मामले घोषित किए गए है।बहुजन समाज पार्टी के आठ में से तीन, भाजपा के सात में से दो, समाजवादी पार्टी के चार में से चार , कांग्रेस के चार में से दो, राष्ट्रीय शोषित समाज पार्टी के तीन में से दो प्रत्याशियों ने अपने ऊपर आपराधिक मामले घोषित किए हैं। वहीं, बहुजन समाज पार्टी के 25 प्रतिशत, भाजपा के 29 प्रतिशत, समाजवादी पार्टी के 50 प्रतिशत, कांग्रेस के 50 प्रतिशत, राष्ट्रीय शोषित समाज पार्टी के 33 प्रतिशत प्रत्याशियों पर गंभीर आपराधिक मामले दर्ज हैं। बागपत से सपा के टिकट पर चुनाव लड़ रहे अमरपाल शर्मा पर नौ आपराधिक मामले दर्ज हैं।\n\nइसी प्रकार दूसरे चरण के चुनावी मैदान में उतरे कांग्रेस के चार में से तीन प्रत्याशियों के अलावा बसपा, भाजपा, सपा, जय हिन्द नेशनल पार्टी और समाज विकास क्रांति पार्टी के सभी प्रत्याशी करोड़पति हैं। उप्र इलेक्शन वॉच के राज्य संयोजक संतोष श्रीवास्तव ने बताया कि मथुरा से भाजपा प्रत्याशी हेमा मालिनी हैं सबसे अमीर प्रत्याशी हैं। इनकी संपत्ति लगभग 278 करोड़ है। वहीं दूसरे नंबर पर अलीगढ़ से भाजपा प्रत्याशी सतीश कुमार गौतम की संपत्ति 16 करोड़ और तीसरे नंबर पर मेरठ से बसपा प्रत्याशी देवव्रत त्यागी की संपत्ति पांच करोड़ के आसपास हैं। नौ महिला प्रत्याशी भी दूसरे चरण के चुनावी मैदान में उतरी हैं।\n\n91 में से 33 यानी 36 प्रतिशत प्रत्याशी बारहवीं पास भी नहीं है। इन्होंने अपनी शैक्षिक योग्यता पांचवीं से 12 वीं के बीच घोषित की है। वहीं 52 प्रत्याशी स्नातक और इससे ज़्यादा पढे हैं। जबकि दो डिप्लोमा, दो साक्षर और दो अनपढ़ हैं।\n",
        "description": "दूसरे चरण में अमरोहा मेरठ बागपत गााजियाबााद गौतमबुद्धनगर बुलंदशहर अलीगढ़ व मथुरा में चुनाव होने हैं। इन सीटों पर 91 प्रत्याशी चुनावी मैदान में उतरे हैं। इनमें से 42 यानी 46 प्रतिशत प्रत्याशी करोड़ पति है। 91 प्रत्याशियों में से 21 प्रत्याशियों ने अपने ऊपर आपराधिक मामले घोषित किए हैं। इनमें से 18 प्रतिशत प्रत्याशियों पर गंभीर आपराधिक मामले घोषित किए गए है।"
    },
    {
        "id": "23698665",
        "url": "https://www.jagran.com/uttar-pradesh/lucknow-city-aditya-srivastava-upsc-2023-topper-said-i-was-not-expecting-rank-1-but-praying-to-god-to-get-into-the-top70-23698665.html",
        "title": "Aditya Srivastava: 'पहली रैंक की उम्मीद नहीं थी लेकिन...' UPSC 2023 टॉपर आदित्य श्रीवास्तव भगवान से क्‍या कर रहे थे प्रार्थना?",
        "body": "एएनआई, नई द‍िल्‍ली। संघ लोक सेवा आयोग-2023 की अंतिम परीक्षा में लखनऊ के आदित्य श्रीवास्तव ने टॉप कर एक कीर्तिमान बना दिया। हैदराबाद में आईपीएस की ट्रेनिंग ले रहे आदित्य ने अपने तीसरे प्रयास में सिविल सेवा की परीक्षा में प्रथम स्थान लेकर सफलता का परचम लहराया है। इस सफलता के पीछे कड़ी मेहनत और लगन है। हालांकि, आद‍ित्‍य को खुद भी उम्‍मीद नहीं थी क‍ि उनकी पहली रैंक आएगी। वह भगवान से कुछ और ही प्रार्थना कर रहे थे। बुधवार को उन्‍होंने इसका खुलासा क‍िया है।आदित्य श्रीवास्तव ने बताया, \"मैं और मेरा परिवार बहुत खुश हैं। ये मेरा तीसरा प्रयास था। मेहनत करनी पड़ी, लगातार अपनी खामियों को पहचानना और सुधारना, उसके कारण सफर थोड़ा चुनौतीपूर्ण था। मैं भगवान से प्रार्थना कर रहा था कि मुझे 70 के अंदर रैंक दिलवा दें ताकि में IAS बन पाऊं।\"देश की सबसे बड़ी और कठिन परीक्षा में टॉपर बनने के विषय में आदित्य ने सोचा नहीं था, परिणाम आते ही पिता को फोन पर बताया कि ‘पापा इस बार लग रहा है कुछ ज्यादा हो गया है।’ बेटे को आईएएस अधिकारी बनाने का सपना देखने वाले माता-पिता खुशी से फूले नहीं समा रहे हैं।\n\nआदित्य के घर मंगलवार को बधाई देने वालों का तांता लगा रहा। अब सभी 22 अप्रैल का इंतजार कर रहे हैं, जब आदित्य हैदराबाद से लखनऊ लौटेंगे। आईआईटी कानपुर से बीटेक और एमटेक करने के बाद आदित्य ने डेढ़ साल तक बेंगलुरु में एक मल्टीनेशनल कंपनी में 40 लाख रुपए के पैकेज पर नौकरी की। साथ ही अपने सपने को पूरा करने के लिए सिविल सेवा की तैयारी करते रहे।\n\n\nयह भी पढ़ें: UPSC Result 2023: 40 लाख का पैकेज छोड़ पिता के सपने को किया पूरा, पहले IPS फिर IAS बनने तक का ऐसा रहा सफर\n\n\n",
        "description": "हैदराबाद में आईपीएस की ट्रेनिंग ले रहे आदित्य ने अपने तीसरे प्रयास में सिविल सेवा की परीक्षा में प्रथम स्थान लेकर सफलता का परचम लहराया है। इस सफलता के पीछे कड़ी मेहनत और लगन है। हालांकि आद‍ित्‍य को खुद भी उम्‍मीद नहीं थी क‍ि उनकी पहली रैंक आएगी। वह भगवान से कुछ और ही प्रार्थना कर रहे थे। बुधवार को उन्‍होंने इसका खुलासा क‍िया है।"
    },
    {
        "id": "23698628",
        "url": "https://www.jagran.com/uttar-pradesh/lucknow-city-new-and-shocking-social-politics-of-western-uttar-pradesh-23698628.html",
        "title": "Lok Sabha Election: ये वो पश्चिम नहीं... यहां ध्रुवीकरण की परंपरागत तस्वीर हुई धुंधली, अब लोग भाईचारे के साथ करते हैं विकास की बात",
        "body": "यह आश्चर्यजनक नहीं कि जिस पश्चिमी उत्तर प्रदेश में प्रधानमंत्री दो रैली और एक रोड शो कर चुके हैं, वहां पूर्व मुख्यमंत्री अखिलेश यादव 13 अप्रैल को पहली बार पहुंचे और उन्होंने अब तक कुल तीन सभाएं कीं। ऐसा जानकर किया गया या अनायास ही हो गया, लेकिन परिणाम यह निकला है कि अली-बली और अस्सी-बीस के नारे जिस धरती को हर चुनाव में गरम कर देते थे और जिसकी आंच मध्य उत्तर प्रदेश और पूर्वांचल तक जाती थी, वहां इस बार अभी तक ध्रुवीकरण नहीं दिख रहा है और इसीलिए जातियों ने सिर उठा लिया है।अखिलेश की ये सभाएं भी मुस्लिम क्षेत्रों में हुईं न कि हिंदू आबादी में। 2022 में अखिलेश के पीछे मुस्लिम युवाओं का हुजूम चल रहा था। शहर-शहर यह संख्या जितनी अधिक होती, हिंदू वोटों में उतनी ही प्रखर प्रतिक्रिया हो जाती। यही कारण था कि दूसरे मुद्दे पीछे छोड़कर हिंदू तब एकजुट हो गया था।इसे भी पढ़ें- गोरखपुर की नौशीन ने बिना कोचिंग के हासिल की 9वीं रैंक, बोलीं- लक्ष्य बनाकर करें पढ़ाई, न गिनें घंटे\n\nइस बार अभी तक ऐसा नहीं हो सका है और इसीलिए मेरठ से लेकर शामली, कैराना और मुजफ्फरनगर तक या बरेली-मुरादाबाद कहीं भी आप वोटर से पूछकर देखिए, वह पाल, सैनी, प्रजापति, बिंद, गुर्जर, क्षत्रिय, ब्राह्मण, जाट, जाटव और कश्यप की बात करता मिलेगा। चुनाव का ऐसा दृश्य पूर्वांचल में हमेशा दिखता रहा है, लेकिन पश्चिम के लिए यह थोड़ा आश्चर्यजनक है।\nयही कारण है कि सांसदों के व्यवहार और पांच वर्षों के उनके काम पर अब तीखे प्रश्न उठ रहे हैं। गठबंधन ने एक और पैंतरा बदला है। कैराना में इकरा हसन हों या मुरादाबाद में रुचिवीरा जैसे अन्य प्रत्याशी, वे हिंदू मतदाताओं में बहुत जा रहे हैं। वे मान रहे हैं कि अल्पसंख्यक मत तो उन्हें मिलना ही है और यदि बहुसंख्यकों में वे प्रभावी पैठ बना ले गए तो बढ़त ले लेंगे।\n\nइसे भी पढ़ें- सिविल सेवा परीक्षा परिणाम में चमके पूर्वांचल के मेधावी, फहराया सफलता का परचम\n2014 में “बोटी-बोटी काट’ देने जैसा बयान देने वाले इमरान मसूद सहारनपुर में हिंदुओं के बीच जाकर ‘रामकथा’ कह रहे हैं और देवबंद के त्रिपुर बाला सुंदरी मंदिर में शीश नवा रहे हैं तो इसके पीछे भी यही कारण है। अखिलेश अगर मुस्लिम मतदाता के साथ बहुत दिखने से बचे हैं तो बसपा प्रमुख मायावती ने 14 अप्रैल को सहारनपुर की अपनी पहली ही सभा में अनुसूचित जातियों और क्षत्रियों से एकजुट होने की अपील कर ली।\n\nसमाजशास्त्री इस नए जातीय समीकरण पर भले ही चकित होते रहें, मायावती ने यह दांव नाराज दिख रहे क्षत्रियों को अपने पाले में करने के लिए चला। इसीलिए मुजफ्फरनगर, कैराना, नगीना, मुरादाबाद, रामपुर और संभल में कांटे का चुनाव हो रहा है। तो क्या सारे दांव विपक्ष ही चल रहा है? कतई नहीं।\nयह तय होना बाकी है कि ठाकुरों की बहुप्रचारित नाराजगी भाजपा से है या केवल प्रत्याशी विशेष सांसद संजीव बालियान से। मुजफ्फरनगर के महावीर चौक पर मिले सलेचन कुमार दलित हैं, लेकिन समर्थक फूल के। भाजपा प्रत्याशी की सबसे बड़ी ताकत प्रधानमंत्री नरेन्द्र मोदी और योगी की कानून व्यवस्था है और राम मंदिर तो मतदाता के मन में बहुत गहरे तक उतरा हुआ है ही।\n\n\n\n\nखतौली में गंगनहर के किनारे बैठे हैं ब्रजेश और सत्येंद्र। चुनाव पर लंबी चर्चा के बाद दोनों बोले, ‘यह जो सड़क है न (मुरादनगर जाने वाली), गुंडे बदमाशों के कारण इस पर शाम छह बजे के बाद लोग निकल नहीं सकते थे। यह बंद कर दी जाती थी, लेकिन अब योगी ने माहौल बदल दिया है।’\nप्रधानमंत्री मोदी उनकी पहली पसंद हैं। उनकी ही राय खतौली चौराहे पर बैठे विजय सैनी की भी है। नीरज जटौली हों या कैराना के बदलूगढ़ के देवीसिंह, मोदी उनके लिए चुनाव में पहला नाम हैं। क्या कैराना से पलायन अब मुद्दा नहीं रहा?\n\n",
        "description": "पश्चिमी उत्तर-प्रदेश की यह नई और चौंकाने वाली सामाजिक राजनीति है। अस्सी और बीस के बंटवारे से थोड़ा अलग हटती हुई। जातियों में उभार है और राजनीतिक दल उसे और उभारने की कोशिशों में जुटे हुए हैं। ध्रुवीकरण की परंपरागत तस्वीर धुंधली हो रही है। यह अलग बात है कि मोदी ओर योगी का नाम इन सबसे ऊपर है। इस बदलते परिदृश्य पर राज्य संपादक (उत्तर-प्रदेश) आशुतोष शुक्ल की दृष्टि..."
    },
    {
        "id": "23698577",
        "url": "https://www.jagran.com/uttar-pradesh/lucknow-city-strong-wind-will-blow-in-agra-temperature-breaks-all-records-in-varanasi-23698577.html",
        "title": "UP Weather Today: ताजनगरी में चलेगी तेज हवा, वाराणसी में तापमान ने तोड़े सारे रिकॉर्ड, जानिए आज यूपी के मौसम का हाल",
        "body": "  डिजिटल डेस्‍क, जागरण लखनऊ। UP Weather Today मौसम ने अपने तेवर दिखाने शुरू कर दिए हैं। अप्रैल का महीना आते ही पारा भी ऊपर चढ़ने लगा है। नतीजा गर्मी अपना असर दिखाने लगी है और चढ़ते पारे के सहारे पसीना छुड़ाने लगी है। हालांकि आज कुछ राहत मिलने की उम्मीद है।आगरा में आज भी चलेगी तेज हवाआगरा में मौसम में मंगलवार को बदलाव देखने को मिला। दिनभर 25 से 30 किमी प्रति घंटे की रफ्तार से हवा चलती रही। अधिकतम व न्यूनतम तापमान में सोमवार की अपेक्षा मामूली गिरावट दर्ज की गई। मौसम विभाग ने बुधवार दोपहर भी तेज हवा चलने और तापमान के यथावत रहने का पूर्वानुमान जताया है।\n\nतीन पर्यटकों की तबीयत बिगड़ी \nताजमहल में बुधवार को तीन पर्यटकों की तबीयत बिगड़ी गई। संयुक्त अरब अमीरात के शारजहा से आए हमजा रिजवान हैदर की बेटी को उलटी हुईं। गुवाहाटी से आईं गौरांगना दास और तापेश दास को ब्लड प्रेशर हाई होने पर उलटी हुईं। तीनों का उपचार ताज पूर्वी गेट स्थित डिस्पेंसरी में किया गया।\nइसे भी पढ़ें- यूपी में इन किसानों को मिलेगी मुफ्त बिजली, बस पूरी करनी होगी यह शर्त\n\nबरेली में बुधवार को तेज हवा चलने की संभावना हैं। आज का मौसम गोरखपुर में बुधवार को दिन में तेज रफ्तार से धूल भरी गर्म हवा चलेगी। तापमान में बढ़ोतरी दर्ज की जाएगी। देवरिया और बस्ती में मौसम साफ रहने का पूर्वानुमान है। कानपुर में हल्के-मध्यम बादल छाए रहने के साथ तेज हवा चलने की संभावना ।\nलखनऊ में बुधवार को मौसम साफ रहने की संभावना है। सुबह व रात में धीमी गति से हवाएं चलने के आसार हैं। मंगलवार को मौसम साफ रहा व दिनभर धूप निकली रही। मौसम एवं पूर्वानुमान कृषि विज्ञान केंद्र के अध्यक्ष डा. आरके आनंद के अनुसार बुधवार को मौसम साफ रहेगा तथा हवा सामान्य गति से पश्चिमी की ओर चलने का अनुमान हैं। वहीं मेरठ में मौसम विभाग के अनुसार जिले में हल्के बादलों के बीच धूप खिलेगी। इसके अलावा आर्द्रता 31 प्रतिशत रहेगी।\n\nइसे भी पढ़ें- बाप की इस गंदी करतूत से बच्‍चों ने छोड़ा घर, स्‍टेशन पर मिले तो चौंकाने वाला किया खुलासा\nसूरज जमीं तो पारा आसमान पर\nवाराणसी में गर्मी और बढ़ेगी, साथ में मुश्किल भी। मंगलवार को महानगर का अधिकतम तापमान 41.4 डिग्री सेल्सियस रहा, जो सामान्य से 1.8 डिग्री अधिक रिकार्ड किया गया। 25 डिग्री सेल्सियस न्यूनतम तापमान था। ऐसे में औसत तापमान 33.2 डिग्री रहा। रविवार को अधिकतम तापमान 39 डिग्री था, इस तरह तापमान में 2.4 डिग्री की वृद्धि रिकार्ड की गई है।\n\n\n\n",
        "description": "UP Weather Today Update अप्रैल का महीना आते ही पारा भी ऊपर चढ़ने लगा है। नतीजा गर्मी अपना असर दिखाने लगी है और चढ़ते पारे के सहारे पसीना छुड़ाने लगी है। हालांकि आज कुछ राहत मिलने की उम्मीद है। प्रदेश के कई हिस्सों में अलग-अलग तापमान दर्ज किए जा रहे हैं। यूपी के यह तीन शहर सबसे गर्म शहर रहे।"
    },
    {
        "id": "23698532",
        "url": "https://www.jagran.com/uttar-pradesh/lucknow-city-up-news-cbi-arrested-sdi-of-post-office-had-demanded-bribe-of-rs-40-thousand-for-transfer-23698532.html",
        "title": "UP News: सीबीआई ने डाकघर के एसडीआई को किया गिरफ्तार, तबादले के लिए मांगी थी 40 हजार की रिश्वत",
        "body": "राज्य ब्यूरो, लखनऊ। सीबीआई ने मंगलवार को महराजगंज के आनंद नगर डाकघर में तैनात एसडीआई आलोक चौधरी को 20 हजार रुपये की रिश्वत लेते हुए गिरफ्तार किया है। इस संदर्भ में डाक सहायक मनोज कुमार विश्वकर्मा की शिकायत पर सीबीआई के एसीबी थाने में आठ अप्रैल को प्राथमिकी दर्ज की गई थी। आलोक चौधरी को बुधवार को अदालत में पेश किया जाएगा।डाक सहायक मनोज विश्वकर्मा ने सीबीआई को दी लिखित शिकायत में कहा है कि उनकी तैनाती पहले महराजगंज के आनंद नगर डाकघर में थी। आलोक चौधरी ने उनका तबादला वहां से महराजगंज के ब्रिजमन नगर कर दिया था। कुछ समय बाद उन्होंने दोबारा आनंद नगर में तैनाती की मांग की तो उनसे वहां तैनाती के लिए 40 हजार रुपये की रिश्वत की मांग की गई। ",
        "description": "सीबीआई ने मंगलवार को महराजगंज के आनंद नगर डाकघर में तैनात एसडीआई (SDI) आलोक चौधरी को 20 हजार रुपये की रिश्वत लेते हुए गिरफ्तार किया है। इस संदर्भ में डाक सहायक मनोज कुमार विश्वकर्मा की शिकायत पर सीबीआई के एसीबी थाने में आठ अप्रैल को प्राथमिकी दर्ज की गई थी। आलोक चौधरी को बुधवार को अदालत में पेश किया जाएगा।"
    },
    {
        "id": "23698531",
        "url": "https://www.jagran.com/uttar-pradesh/lucknow-city-cbi-files-fir-against-directors-of-fortex-and-rohtas-company-this-bank-has-made-allegations-23698531.html",
        "title": "फोर्टेक्स व रोहतास कंपनी के निदेशकों पर सीबीआई ने दर्ज की एफआईआर, इस बैंक ने लगाए हैं आरोप",
        "body": "राज्य ब्यूरो, लखनऊ। सीबीआई की आर्थिक अपराध शाखा ने लखनऊ की दो कंपनियों फोर्टेक्स बायो साइंस प्राइवेट लिमिटेड व रोहतास प्रोजेक्ट प्राइवेट लिमिटेड के छह निदेशकों सहित एक अज्ञात के विरुद्ध धोखाधड़ी का मामला दर्ज किया है। सीबीआई ने केनरा बैंक के साथ 10.76 करोड़ रुपये की धोखाधड़ी के मामले में फोर्टेक्स लिमिटेड के निदेशक दीपक रस्तोगी, सोनिया रस्तोगी, रोहतास प्रोजेक्ट के निदेशक परेश रस्तोगी, पीयूष रस्तोगी व पंकज रस्तोगी को आरोपी बनाया है। लखनऊ स्थित केनरा बैंक की गोमती नगर शाखा के डीजीएम संजय कुमार ने सीबीआई की आर्थिक अपराध शाखा में पांच फरवरी को शिकायत दर्ज करवाई थी कि आरोपियों ने बैंक के साथ 10.76 करोड़ रुपये से ज्यादा की धोखाधड़ी की है। \n",
        "description": "UP News- लखनऊ स्थित केनरा बैंक की गोमती नगर शाखा के डीजीएम संजय कुमार ने सीबीआई की आर्थिक अपराध शाखा में पांच फरवरी को शिकायत दर्ज करवाई थी कि आरोपियों ने बैंक के साथ 10.76 करोड़ रुपये से ज्यादा की धोखाधड़ी की है। बैंक द्वारा उपलब्ध करवाए गए दस्तावेजों की जांच के बाद आर्थिक अपराध शाखा ने प्राथमिकी दर्ज की है। "
    },
    {
        "id": "23698480",
        "url": "https://www.jagran.com/uttar-pradesh/lucknow-city-abu-salem-and-her-wife-fake-passport-also-found-guilty-in-cbi-court-23698480.html",
        "title": "Abu Salem Fake Passport: सीबीआई कोर्ट ने परवेज आलम को दोषी माना, माफिया डॉन अबू सलेम और उसकी पत्नी का बनवाया था फर्जी पासपोर्ट",
        "body": "विधि संवाददाता, लखनऊ। माफिया डान अबू सलेम और उसकी पत्नी समीरा जुमानी का फर्जी पासपोर्ट बनवाने के मामले में लोवर कोर्ट द्वारा दोषी करार दिए गए परवेज आलम को सीबीआइ कोर्ट ने भी दोषी माना। सीबीआइ के विशेष न्यायाधीश विजेश कुमार ने भी परवेज की अर्जी खारिज कर दी। अर्जी पर सुनवाई के बाद कोर्ट ने परवेज आलम को जेल भेज दिया। इस मामले में वर्ष 1999 से समीरा जुमानी अभी भी फरार है।सीबीआइ की ओर पेश वरिष्ठ अभियोजन अधिकारी दीप श्रीवास्तव ने न्यायालय में बताया कि 27 सितंबर 2022 को विशेष मजिस्ट्रेट द्वारा अबू सलेम अब्दुल कयूम अंसारी, मोहम्मद परवेज आलम को फर्जी पासपोर्ट मामले में तीन साल की सजा सुनाई गई थी। उन पर 25 हजार रुपए का जुर्माना भी लगाया गया था।ये भी पढ़ेंः UPSC Success Story: राजीव की 'डिक्शनरी' में नहीं था 'हार' शब्द, सिविल सेवा परीक्षा में पाई 103वीं रैंक\n\nपरवेज आलम ने सत्र न्यायालय में अपील दायर की थी। अभियोजन पक्ष के अनुसार वर्ष 1993 में हुए मुंबई बम ब्लास्ट हुआ था। उसके बाद जांच में पता चला था कि डॉन अबू सलेम उसकी पत्नी समीरा जुमानी एवं परवेज आलम ने साथियों के साथ मिलकर एक आपराधिक षड्यंत्र रचा था। इस षड्यंत्र का आश्रय कपट पूर्ण तरीके से धोखाधड़ी करके अबू सलेम अब्दुल कयूम अंसारी एवं समीरा जुमानी की पहचान को छुपा कर फर्जी पासपोर्ट हासिल करना था।\n\nये भी पढ़ेंः Election 2024: सपा के गढ़ में मायावती ने बदला प्रत्याशी, टिकट कटने से नाराज बसपा उम्मीदवार समाजवादी पार्टी में हुए शामिल\n\n",
        "description": "Abu Salem News In Hindi अबू सलेम उसकी पत्नी का फर्जी पासपोर्ट बनवाने वाला सीबीआइ कोर्ट में भी दोषी करार दिया है। उसे जेल भेज दिया है। पासपोर्ट के जरिए देश के बाहर भागने की नीयत से धोखाधड़ी की गई थी। दोनों के पासपोर्ट फार्म भरकर परवेज ने खुद आवेदन किया था। उसने जानबूझ कर अपराधियों को फायदा पहुंचाने का काम किया था।"
    },
    {
        "id": "23698464",
        "url": "https://www.jagran.com/uttar-pradesh/lucknow-city-91-candidates-in-field-for-the-second-phase-of-lok-sabha-election-2024-bjp-mp-hema-malini-richest-candidate-23698464.html",
        "title": "UP Lok Sabha Election: दूसरे चरण के चुनावी मैदान में 91 प्रत्याशी, हेमा मालिनी सबसे अमीर कैंडिडेट; इतनों पर दर्ज है मुकदमा",
        "body": "राज्य ब्यूरो, लखनऊ। उत्तर प्रदेश में दूसरे चरण में आठ सीटों पर होने वाले चुनाव में 42 करोड़पति उम्मीदवार अपना भाग्य आजमा रहे हैं। इस चरण में अमरोहा, मेरठ, बागपत, गाजियाबाद, गौतम बुद्ध नगर, बुलंदशहर, अलीगढ़ व मथुरा में चुनाव होने हैं। इन सीटों पर 91 प्रत्याशी चुनावी मैदान में उतरे हैं।91 प्रत्याशियों में से 42 यानी 46 प्रतिशत प्रत्याशी करोड़पति है। वहीं, 18 प्रत्याशियों पर गंभीर आपराधिक मामले दर्ज हैं। उत्तर प्रदेश इलेक्शन वॉच और एसोसिएशन फॉर डेमोक्रेटिक रिफार्म्स की रिपोर्ट के अनुसार 91 प्रत्याशियों में से 21 ने अपने ऊपर आपराधिक मामले घोषित किए हैं।बसपा के आठ में से तीन, भाजपा के सात में से दो, सपा के चार में से चार, कांग्रेस के चार में से दो, राष्ट्रीय शोषित समाज पार्टी के तीन में से दो प्रत्याशियों ने आपराधिक मामले घोषित किए हैं। वहीं, बसपा के 25 प्रतिशत, भाजपा के 29 प्रतिशत, सपा के 50 प्रतिशत, कांग्रेस के 50 प्रतिशत, राष्ट्रीय शोषित समाज पार्टी के 33 प्रतिशत प्रत्याशियों पर गंभीर आपराधिक मामले दर्ज हैं। बागपत से सपा के टिकट पर चुनाव लड़ रहे अमरपाल शर्मा पर नौ आपराधिक मामले दर्ज हैं।\n\nदूसरे चरण के चुनावी मैदान में उतरे कांग्रेस के चार में से तीन प्रत्याशियों के अलावा बसपा, भाजपा, सपा, जय हिंद नेशनल पार्टी और समाज विकास क्रांति पार्टी के सभी प्रत्याशी करोड़पति हैं। उप्र इलेक्शन वॉच के राज्य संयोजक संतोष श्रीवास्तव ने बताया कि मथुरा से भाजपा प्रत्याशी हेमा मालिनी सबसे अमीर प्रत्याशी हैं। इनकी संपत्ति लगभग 278 करोड़ है। दूसरे नंबर पर अलीगढ़ से भाजपा प्रत्याशी सतीश कुमार गौतम की संपत्ति 16 करोड़ और तीसरे नंबर पर मेरठ से बसपा प्रत्याशी देवव्रत त्यागी की संपत्ति पांच करोड़ के आसपास हैं। नौ महिला प्रत्याशी भी उतरी हैं।\n\n\n\n91 में से 33 यानी 36 प्रतिशत प्रत्याशी बारहवीं पास भी नहीं हैं। इन्होंने अपनी शैक्षिक योग्यता पांचवीं से 12वीं के बीच घोषित की है। 52 प्रत्याशी स्नातक और इससे ज्यादा पढ़े हैं, जबकि दो डिप्लोमा, दो साक्षर और दो अनपढ़ हैं।\n",
        "description": "UP Lok Sabha Election उत्तर प्रदेश में दूसरे चरण में आठ सीटों पर होने वाले चुनाव में 42 करोड़पति उम्मीदवार अपना भाग्य आजमा रहे हैं। दूसरे चरण के चुनावी मैदान में उतरे कांग्रेस के चार में से तीन प्रत्याशियों के अलावा बसपा भाजपा सपा जय हिंद नेशनल पार्टी और समाज विकास क्रांति पार्टी के सभी प्रत्याशी करोड़पति हैं। मथुरा से भाजपा प्रत्याशी हेमा मालिनी सबसे अमीर प्रत्याशी हैं।"
    }
]