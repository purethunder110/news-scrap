[
    {
        "id": "23654939",
        "url": "https://www.jagran.com/uttar-pradesh/lucknow-city-up-police-constable-exam-today-and-strong-security-arrangements-23654939.html",
        "title": "UP Police Constable Exam: पुलिस भर्ती परीक्षा आज, सुरक्षा के पुख्ता इंतजाम; सॉल्वर गैंग के कई सदस्य दबोचे",
        "body": "संवादसूत्र, बाराबंकी। पुलिस भर्ती परीक्षा शनिवार व रविवार को आयोजित की जाएगी। इसके लिए 22 केंद्र बनाए गए हैं। 10,728 अभ्यर्थी परीक्षा में हिस्सा लेंगे। जिला प्रशासन ने परीक्षा की तैयारी पूरी कर ली है। नकलविहीन परीक्षा संपन्न कराने के लिए अधिकारी सजग हैं। इसी के चलते शनिवार को आयोजित होने वाला संपूर्ण समाधान दिवस स्थगित कर दिया गया है। यह समाधान दिवस अब 20 फरवरी को होगा।घड़ी, मोबाइल, पर्स समेत किसी भी तरह की जूलरी परीक्षा देने के दौरान बैन की गई है। शुक्रवार को केंद्रों पर सीटिंग प्लान किया गया। स्टेटिक मजिस्ट्रेट ने केंद्रों का भ्रमण कर वहां सीसी कैमरे, शौचालय, साफ-सफाई व्यवस्थाएं देखीं। परीक्षा में लगभग सभी विभागों के अधिकारी व कर्मचारियों की ड्यूटी लगी है। इसलिए तहसीलों में होने वाला संपूर्ण समाधान दिवस स्थगित किया गया है।यूपी पुलिस कॉन्स्टेबल भर्ती परीक्षा का आयोजन दो शिफ्ट में करवाया जाएगा। पहली शिफ्ट की परीक्षा सुबह 10 बजे से दोपहर 12 बजे तक आयोजित होगी वहीं दूसरी शिफ्ट की परीक्षा दोपहर 3 बजे से शाम 5 बजे तक संपन्न करवाई जाएगी। परीक्षा में उम्मीदवारों से कुल 150 प्रश्न पूछे जाएंगे, प्रश्न पत्र हल करने के लिए उम्मीदवारों को कुल 2 घंटे का समय प्रदान किया जाएगा। प्रत्येक प्रश्न के लिए 2 अंक निर्धारित हैं।\n\nजिलाधिकारी सत्येंद्र कुमार ने बताया कि 100 मीटर परिधि में धारा 144 का पालन कराए जाने, ध्वनि विस्तारक यंत्र आदि का प्रयोग न करने के निर्देश दिए गए हैं। डीएम व एसपी ने रेलवे व बस स्टेशनों की व्यवस्था का जायजा भी शुक्रवार को लिया।\nइनके आसपास स्थित होटल व लाज में अभ्यर्थियों के रहने-खाने में किसी तरह की असुविधा न होने देने की अपेक्षा संचालकों से की। मनमाना शुल्क भी नहीं वसूला जाए, इस संबंध में भी डीएम ने लोगों को सचेत किया।\n\nयह भी पढ़ें- यूपी में पुलिस भर्ती से पहले परीक्षा में सेंध लगाने की कोशिश, साल्वर गिरोह के 18 सदस्य गिरफ्तार\nउप्र पुलिस विभाग की सबसे बड़ी भर्ती परीक्षा में साल्वरों ने सेंध लगाने की पूरी कोशिश की थी, हालांकि वे सफल नहीं हो सके। एसटीएफ व पुलिस ने अब तक ऐसे 18 लोगों को गिरफ्तार किया है। शुक्रवार को देर रात तक वाराणसी, झांसी व आगरा में पेपर लीक कराने व अभ्यर्थियों से ठगी के प्रयास में जुटे अलग-अलग गिरोह के छह सदस्य गिरफ्तार किए गए हैं जबकि गाजीपुर में आठ गिरफ्तार किए गए।\n\n\n",
        "description": "पुलिस भर्ती परीक्षा आज और कल को आयोजित की जाएगी। इसके लिए 22 केंद्र बनाए गए हैं। 10728 अभ्यर्थी परीक्षा में हिस्सा लेंगे। जिला प्रशासन ने परीक्षा की तैयारी पूरी कर ली है। नकलविहीन परीक्षा संपन्न कराने के लिए अधिकारी सजग हैं। घड़ी मोबाइल पर्स समेत किसी भी तरह की जूलरी परीक्षा देने के दौरान बैन की गई है। परीक्षा दो शिफ्ट में संपन्न होगी। "
    },
    {
        "id": "23654980",
        "url": "https://www.jagran.com/uttar-pradesh/lucknow-city-attempt-to-crack-police-recruitment-exam-in-up-18-arrested-23654980.html",
        "title": "UP News: यूपी में पुलिस भर्ती से पहले परीक्षा में सेंध लगाने की कोशिश, साल्वर गिरोह के 18  सदस्य गिरफ्तार",
        "body": "राज्य ब्यूरो, लखनऊ। उप्र पुलिस विभाग की सबसे बड़ी भर्ती परीक्षा में साल्वरों ने सेंध लगाने की पूरी कोशिश की थी, हालांकि वे सफल नहीं हो सके। एसटीएफ व पुलिस ने अब तक ऐसे 18 लोगों को गिरफ्तार किया है। शुक्रवार को देर रात तक वाराणसी, झांसी व आगरा में पेपर लीक कराने व अभ्यर्थियों से ठगी के प्रयास में जुटे अलग-अलग गिरोह के छह सदस्य गिरफ्तार किए गए हैं जबकि गाजीपुर में आठ गिरफ्तार किए गए।बलिया में एक बिचौलिये को भी गिरफ्तार किया गया है। इससे पहले गुरुवार को कौशांबी से भी तीन आरोपित पकड़े गए थे। भर्ती बोर्ड ने स्पष्ट किया है कि सिपाही भर्ती की लिखित परीक्षा निर्धारित तिथि 17 व 18 फरवरी को ही सभी जिलों में दो पालियों में होगी। सोशल मीडिया पर प्रसारित परीक्षा रद होने के भ्रामक संदेशों का पुलिस भर्ती व प्रोन्नति बोर्ड ने खंडन किया है।आरक्षी नागरिक पुलिस के 60,244 पदों पर भर्ती के लिए कुल 48, 17,441 अभ्यर्थियों में 15,48,969 महिला अभ्यर्थी भी शामिल हैं। एसटीएफ ने शुक्रवार को अभ्यर्थियों से ठगी करने वाले गिरोह के सदस्य चंदौली निवासी प्रिंस कुशवाहा व मीरजापुर निवासी विजय कुमार को गिरफ्तार किया है। गिरोह के सरगना मीरजापुर निवासी वंशराज सिंह कुशवाहा की तलाश जारी है।\n\nआरोपितों से आठ अभ्यर्थियों के प्रवेशपत्र, 32 के मूल शैक्षणिक प्रमाणपत्र, 24 के हस्ताक्षर किए ब्लैंक चेक और 18 अभ्यर्थियों के हस्ताक्षर किए स्टांप पेपर बरामद हुए हैं। गिरोह पूर्वांचल में अभ्यर्थियों को परीक्षा उत्तीर्ण कराने का झांसा देकर 10 लाख रुपये की मांग कर रहा था। एसटीएफ की नोएडा इकाई ने झांसी से शामली निवासी मोनू कुमार उर्फ मोनू गुर्जर तथा बिहार निवासी रजनीश रंजन को गिरफ्तार किया।\n\nदोनों ने पेपर लीक कराने की बात कहकर प्रत्येक अभ्यर्थी से आठ से 10 लाख रुपये की डील तय की थी। वहीं आगरा से अभ्यर्थियों को सिपाही की नौकरी दिलाने का दावा कर लाखों रुपये की डील करने वाले करतार सिंह व अलीगढ़ निवासी टिंकू कुमार को पकड़ा गया। इसी कड़ी में गाजीपुर पुलिस ने आठ आरोपितों को गिरफ्तार किया।\nइनके पास से 29 प्रवेश पत्र, 17 शैक्षिक प्रमाणपत्र, छह लाख रुपये नकद, 21 लाख रुपये का चेक, तीन बाइक, 14 मोबाइल, एक कार, एक वाईफाई राउटर व एक प्रिंटर बरामद किया गया है। आरोपितों की पहचान पिंटू यादव उर्फ गोपेश यादव, सोनू यादव, रामकरन यादव, रमाकांत यादव, कपिलदेव सिंह यादव, अभिमन्यु यादव, इंद्रजीत यादव और अमित यादव के रूप में हुई है। बलिया में एक बिचौलिये को गिरफ्तार करने के साथ तीन आरोपितों को हिरासत में लिया गया है।\n\nझांसी में पकड़े गए आरोपितों मोनू कुमार व बिहार के नालंदा निवासी रजनीश ने बताया कि वे आठ से 10 लाख रुपये में यह पेपर अभ्यर्थियों को देने वाले थे। मोनू वर्ष 2010 में इंटर पास करने के बाद नौसेना में भर्ती हुआ था लेकिन ओडिशा में प्रशिक्षण के दौरान छुट्टी लेकर आया और दोबारा वापस नहीं गया। वह मथुरा निवासी मोनू पंडित के साथ मिलकर आनलाइन प्रतियोगी परीक्षाओं में स्क्रीन शेयरिंग के माध्यम से धांधली कराने में शामिल था। दो वर्ष पूर्व टीईटी की परीक्षा का पेपर लीक कराने में भी उसकी व मोनू पंडित की भूमिका थी।\n\n",
        "description": "उप्र पुलिस विभाग की सबसे बड़ी भर्ती परीक्षा में साल्वरों ने सेंध लगाने की पूरी कोशिश की थी हालांकि वे सफल नहीं हो सके। एसटीएफ व पुलिस ने अब तक ऐसे 18 लोगों को गिरफ्तार किया है। पुलिस ने वाराणसी झांसी व आगरा में पेपर लीक कराने व अभ्यर्थियों से ठगी के प्रयास में जुटे अलग-अलग गिरोह के छह सदस्य गिरफ्तार किए गए हैं।"
    },
    {
        "id": "23654907",
        "url": "https://www.jagran.com/uttar-pradesh/lucknow-city-bjps-counterattack-on-sp-chief-statement-said-if-mulayam-singh-yadav-had-not-been-the-son-akhilesh-would-not-have-been-able-to-become-an-accountant-23654907.html",
        "title": "‘मुलायम सिंह यादव के पुत्र न होते तो लेखपाल भी नहीं बन पाते अखिलेश’, सपा मुखिया के बयान पर भाजपा का पलटवार",
        "body": "राज्य ब्यूरो, लखनऊ। मध्य प्रदेश के मुख्यमंत्री मोहन यादव पर सपा अध्यक्ष अखिलेश यादव की ओर से की गई टिप्पणी पर भाजपा के प्रदेश महामंत्री व एमएलसी सुभाष यदुवंश ने पलटवार किया है। उन्होंने अखिलेश को परिवारवादी और यादव विरोधी बताया और कहा कि सपा अध्यक्ष के लिए सब कुछ उनका परिवार ही है। अगर यादव समाज का कोई व्यक्ति पद, प्रतिष्ठा और सम्मान पाता है तो अखिलेश के कलेजे पर सांप लोटने लगता है।उन्होंने इंटरनेट मीडिया प्लेटफार्म पर अखिलेश को घेरते हुए लिखा, ‘अगर आप मुलायम सिंह यादव के पुत्र नहीं होते तो लेखपाल नहीं बन पाते।’ यदुवंश ने अखिलेश के विरोध में पोस्टर भी लगवाए जिसमें उन्हें परिवारवादी यादव विरोधी ठहराया गया है। यह भी कहा कि मोहन यादव पर आपत्तिजनक टिप्पणी के लिए अखिलेश यादव समाज से माफी मांगें।उन्होंने दावा किया है कि प्रदेश के 35 जिलों में यादव समाज के युवाओं ने अखिलेश का पुतला दहन किया।गौरतलब है कि मोहन यादव ने आजमगढ़ में भाजपा की बैठक में संबोधन से पहले भाजपा प्रदेश अध्यक्ष से पूछा था कि लाइन क्या रखनी है। इस पर अखिलेश ने इंटरनेट मीडिया प्लेटफार्म एक्स पर लिखा था, ‘कठपुतली तो सुना था, बतपुतली पहली बार देख रहे हैं। जिनकी बात की डोरी भी किसी और के हाथ में है। आजमगढ़ की जनता कह रही है जिनको ये न मालूम हो कहना क्या है, उनको सुनना क्या।’\n\nइसे भी पढ़ें: जयन्त और पल्लवी पटेल को लेकर शिवपाल यादव का बड़ा बयान, बोले- 'सपा प्रत्याशियों के....'\n",
        "description": "मध्य प्रदेश के मुख्यमंत्री मोहन यादव पर अखिलेश यादव की ओर से की गई टिप्पणी पर भाजपा के प्रदेश महामंत्री व एमएलसी सुभाष यदुवंश ने पलटवार किया है। उन्होंने अखिलेश को परिवारवादी और यादव विरोधी बताया और कहा कि सपा अध्यक्ष के लिए सब कुछ उनका परिवार ही है। अगर यादव समाज का कोई व्यक्ति पद प्रतिष्ठा और सम्मान पाता है तो अखिलेश के कलेजे पर सांप लोटने लगता है।"
    },
    {
        "id": "23654847",
        "url": "https://www.jagran.com/uttar-pradesh/lucknow-city-is-up-police-constable-recruitment-exam-cancelled-police-recruitment-and-promotion-board-told-the-truth-23654847.html",
        "title": "UP Police Constable Exam: निरस्त हुई यूपी सिपाही भर्ती परीक्षा? पुलिस भर्ती व प्रोन्नति बोर्ड ने बताई सच्चाई",
        "body": "राज्य ब्यूरो, लखनऊ। पुलिस विभाग में सबसे बड़ी भर्ती परीक्षा से पहले स्पेशल टास्क फोर्स (एसटीएफ) के साथ ही सभी जिलों में पुलिस प्रशासन पूरी तरह से मुस्तैद है। भर्ती रद होने की अफवाह फैलाने वाले शरारती तत्वों पर भी कड़ी नजर रखी जा रही है। इंटरनेट मीडिया पर प्रसारित परीक्षा रद होने के भ्रामक संदेशों का पुलिस भर्ती व प्रोन्नति बोर्ड ने खंडन किया है।सिपाही भर्ती की लिखित परीक्षा निर्धारित तिथि 17 व 18 फरवरी को सभी जिलों में दो पालियों में होगी। प्रदेश में 2,385 परीक्षा केंद्रों पर कड़े सुरक्षा प्रबंध किए गए हैं, जहां बायोमैट्रिक वेरिफिकेशन के बाद ही अभ्यर्थी को प्रवेश मिलेगा। आरक्षी नागरिक पुलिस के 60,244 पदों पर भर्ती के लिए कुल 48, 17,441 अभ्यर्थियों में 15,48,969 महिला अभ्यर्थी भी शामिल हैं। प्रत्येक पाली में 12,04,360 अभ्यर्थी शामिल होंगे।परीक्षा से पूर्व शुक्रवार को एसटीएफ ने झांसी से पेपर लीक कराने का प्रयास कर रहे दो आरोपितों को दबोचा है। जबकि अभ्यर्थियों से ठगी करने के लिए सक्रिय गिरोह के दो बदमाशों को वाराणसी से गिरफ्तार किया गया है। डीजीपी प्रशांत कुमार का कहना है कि अब तक कुल चार आरोपित पकड़े गए हैं, जिनके अन्य साथियों की तलाश कराई जा रही है। सभी जिलों में सुरक्षा प्रबंधों के साथ बेहतर यातायात प्रबंधन के कड़े निर्देश दिए गए हैं। शरारती तत्वों पर भी कड़ी नजर रखी जा रही है।\n\nहर परीक्षा केंद्र पर स्टैटिक मजिस्ट्रेट तैनात रहेंगे। जबकि परीक्षा केंद्र में अभ्यर्थियों की संख्या के अनुरूप केंद्र पर्यवेक्षक के रूप में पुलिस उपाधीक्षक व निरीक्षक की ड्यूटी लगाई गई है। परीक्षा केंद्रों में हर कोने में सीसीटीवी कैमरे लगवाए गए हैं, जिनके माध्यम से निगरानी होगी।\nअभ्यर्थियों को बायोमैट्रिक वेरिफिकेशन के बाद ही परीक्षा केंद्र में प्रवेश मिलेगा। डीजी पुलिस भर्ती व प्रोन्नति बोर्ड रेणुका मिश्रा के अनुसार परीक्षा के लिए विभिन्न प्रशासनिक व पुलिस अधिकारियों-कर्मचारियों की तैनाती की गई है। हर जिले में डीएम पर्यवेक्षक (मजिस्ट्रेट) हैं, जिनके स्तर से परीक्षा केंद्रों में ड्यूटी, सेक्टर मजिस्ट्रेट, स्टैटिक मजिस्ट्रेट की तैनाती समेत अन्य प्रशासनिक प्रबंध सुनिश्चित किए गए हैं। हर केंद्र पर स्टैटिक मजिस्ट्रेट के साथ सहायक केंद्र पर्यवेक्षक की तैनाती की गई है। इसके अलावा अपर जिलाधिकारी को सहायक नोडल अधिकारी (प्रशासन) के रूप में नियुक्त किया गया है।\n\nतीन परीक्षा केंद्रों पर एक सेक्टर मजिस्ट्रेट की भी तैनाती की गई है। नकलविहीन परीक्षा संपन्न कराने के लिए उड़न दस्ते भी मुस्तैद रहेंगे। जिन परीक्षा केंद्रों पर एक हजार से अधिक अभ्यर्थी होंगे, वहां पुलिस उपाधीक्षक तैनात रहेंगे। एक हजार तक अभ्यर्थी वाले सेंटर पर इंस्पेक्टर और 500 अभ्यर्थी तक वाले केंद्र पर उपनिरीक्षक को नियुक्त किया गया है। परीक्षा केंद्रों पर डीएम व केंद्र व्यवस्थापक (प्रधानाचार्य) द्वारा 50-50 प्रतिशत कर्मियों की नियुक्त की गई है।\n\n\nपरीक्षा केंद्र पर अभ्यर्थियों की चेकिंग, फ्रिस्किंग व पर्यवेक्षण के कड़े प्रबंध किए गए हैं। बायोमैट्रिक फिंगर प्रिंट व फेशियल रिकग्निशन के बाद अभ्यर्थी को प्रवेश दिया जाएगा। फेशियल रिकग्निशन में संशय होने पर अभ्यर्थी का आधार प्रमाणीकरण कराया जाएगा। इसके अलावा सभी केंद्रों पर मोबाइल, ब्लूटूथ व अन्य इलेक्ट्रानिक डिवाइस को निष्क्रिय करने के लिये जैमर लगाए गए हैं। सीसीटीवी कैमरों के जरिए परीक्षा कक्ष व केंद्र की निगरानी होगी, जिसकी लाइव फीड जिलों के पुलिस कंट्रोल रूम व भर्ती बोर्ड के कंट्रोल रूम को उपलब्ध होगी।\n\n\nउप्र के अलावा अन्य 10 राज्यों के छह लाख से अधिक अभ्यर्थियों ने भी आवेदन किया है। इनमें बिहार के 2,67,305 अभ्यर्थी, हरियाणा के 74,769 अभ्यर्थी, झारखंड के 17,112 अभ्यर्थी, मध्य प्रदेश के 98,400 अभ्यर्थी, दिल्ली के 42,259 अभ्यर्थी, राजस्थान के 97,277 अभ्यर्थी, उत्तराखंड के 14,627 अभ्यर्थी, बंगाल के 5,512 अभ्यर्थी, महाराष्ट्र के 3,151 अभ्यर्थी तथा पंजाब के 3,404 अभ्यर्थी शामिल हैं।\n\n\nइसे भी पढ़ें: टाइमर बम बनाने के मास्टरमाइंड जावेद को ATS ने किया गिरफ्तार, दंगों में होना था इस्तेमाल; आइबी ने शुरू की पूछताछ\n",
        "description": "पुलिस विभाग में सबसे बड़ी भर्ती परीक्षा से पहले स्पेशल टास्क फोर्स (एसटीएफ) के साथ ही सभी जिलों में पुलिस प्रशासन पूरी तरह से मुस्तैद है। भर्ती रद होने की अफवाह फैलाने वाले शरारती तत्वों पर भी कड़ी नजर रखी जा रही है। इंटरनेट मीडिया पर प्रसारित परीक्षा रद होने के भ्रामक संदेशों का पुलिस भर्ती व प्रोन्नति बोर्ड ने खंडन किया है।"
    },
    {
        "id": "23654826",
        "url": "https://www.jagran.com/uttar-pradesh/lucknow-city-pm-modi-and-yogi-adityanath-will-launch-gbc-4-in-lucknow-23654826.html",
        "title": "PM मोदी और योगी आदित्यनाथ लखनऊ में करेंगे GBC 4.0 का शुभारंभ, सभी 75 जिलों में होगा भूमि पूजन समारोह",
        "body": "डिजिटल डेस्क, लखनऊ। उत्तर प्रदेश में अब तक के सबसे बड़े निवेश के लिए होने जा रहे भूमि पूजन समारोह (जीबीसी 4.0) की तैयारियां अंतिम चरण में हैं। 10 लाख करोड़ रुपये के निवेश को धरातल पर उतारने का ये महा आयोजन कई मायनों में बेहद खास होने जा रहा है। 19 से 21 फरवरी तक आयोजित होने वाला मुख्य समारोह जहां राजधानी के इंदिरा गांधी प्रतिष्ठान में आयोजित होगा, वहीं दूसरी तरफ प्रदेश के सभी 75 जिलों में भी 19 फरवरी को जीबीसी 4.0 का आयोजन किया जाएगा। मुख्य आयोजन स्थल लखनऊ में देश विदेश के उद्योगपतियों की उपस्थिति होगी। वहीं, जिलों में 10 करोड़ से कम का निवेश करने वाले उद्यमियों के साथ ही स्थानीय उद्योग से जुड़े गणमान्य लोग भी शामिल होंगे। इसके अलावा जहां एक तरफ लखनऊ में आयोजित होने वाले समारोह में प्रधानमंत्री नरेन्द्र मोदी और मुख्यमंत्री योगी आदित्यनाथ की गरिमामयी मौजूदगी होगी, तो वहीं जिलों में आयोजन के मुख्य कर्ता-धर्ता की भूमिका में जिलाधिकारी होंगे।यह भी पढ़ें: 13 राजकीय औद्योगिक प्रशिक्षण संस्थानों को सौर ऊर्जा से लैस करेगी योगी सरकार\nग्राउंड ब्रेकिंग सेरेमनी 4.0 के माध्यम से प्रदेश में कुल 10 लाख 15 हजार 583 करोड़ की 14 हजार 537 परियोजनाएं धरातल पर उतरने को पूरी तरह तैयार हैं। इनमें 500 करोड़ की 300 परियोजनाएं, 100 से 500 करोड़ की 895 परियोजनाएं, 10 से 100 करोड़ की 4 हजार 577 परियोजनाएं, एक से 10 करोड़ की सर्वाधिक 8 हजार 735 परियोजनाएं शामिल हैं। सभी परियोजनाओं के धरातल पर आने के बाद 34 लाख से अधिक रोजगार सृजित होंगे। कुल मिलाकर ग्राउंड ब्रेकिंग सेरेमनी-4.0 संपूर्ण प्रदेश के साथ ही प्रत्येक जिले में भी औद्योगिक विकास को नई गति प्रदान करेगी।\n\nसीएम योगी के निर्देश है कि जिलों में होने वाले जीबीसी 4.0 आयोजन के दौरान वन डिस्ट्रिक्ट वन प्रोडक्ट की प्रदर्शनी लगाई जाए। साथ ही जीबीसी के लिए रेडी प्रोजेक्ट के ग्राउंड वैरिफिकेशन का कार्य शत प्रतिशत पूरा किया जाए। साथ ही इस बात को भी सुनिश्चित कर लिया जाए कि जीबीसी 4.0 के आयोजन के वक्त होने वाले नये निवेश के लिए भी लैंड फैसिलिटेशन की सुविधा हो। जनपदों में होने वाले आयोजन के दौरान निवेशकों और स्थानीय उद्यमियों के सामने 'उद्यम प्रदेश' के रूप में तब्दील होते नए यूपी की झलकियां भी प्रस्तुत की जाएंगी। इतना ही नहीं राजधानी लखनऊ में आयोजित हो रहे ग्राउंड ब्रेकिंग सेरेमनी 4.0 के मुख्य कार्यक्रम का लाइव प्रसारण भी सभी जिलों में आयोजित समारोह के दौरान किया जाएगा।\n\nयह भी पढ़ें: राम मंदिर जाने के लिए बनेगा एक और कॉरिडोर, नाम होगा सुग्रीव मार्ग; शासन से बजट स्वीकृत\n",
        "description": "उत्तर प्रदेश में अब तक के सबसे बड़े निवेश के लिए होने जा रहे भूमि पूजन समारोह (जीबीसी 4.0) की तैयारियां अंतिम चरण में हैं। 10 लाख करोड़ रुपये के निवेश को धरातल पर उतारने का ये महा आयोजन कई मायनों में बेहद खास होने जा रहा है। मुख्य आयोजन स्थल लखनऊ में देश विदेश के उद्योगपतियों की उपस्थिति होगी।"
    },
    {
        "id": "23654800",
        "url": "https://www.jagran.com/uttar-pradesh/lucknow-city-nine-pps-officers-transferred-in-up-ips-amitabh-yash-gets-command-of-adg-law-and-order-23654800.html",
        "title": "यूपी में नौ पीपीएस अधिकारियों का तबादला, IPS अमिताभ यश को मिली एडीजी कानून व्यवस्था की कमान",
        "body": "राज्य ब्यूरो, लखनऊ। शासन ने एडीजी एसटीएफ अमिताभ यश को एडीजी कानून-व्यवस्था की भी जिम्मेदारी सौंपी है। 1996 बैच के आइपीएस अधिकारी अमिताभ यश को एडीजी कानून-व्यवस्था का अतिरिक्त प्रभार सौंपा गया है। अब तक डीजीपी प्रशांत कुमार ही डीजी कानून-व्यवस्था भी थे।लोकसभा चुनाव से पहले पुलिस विभाग में तबादलों का सिलसिला जारी है। इसी कड़ी में शासन ने नौ पीपीएस (प्रांतीय पुलिस सेवा) अधिकारियों के भी तबादले किए गए हैं। नौ एएसपी (अपर पुलिस अधीक्षक) के कार्यक्षेत्र बदले गए हैं।एएसपी के तबादले नाम - वर्तमान तैनात - नवीन तैनाती\nजितेन्द्र कुमार दुबे - एएसपी कासगंज - अपर पुलिस उपायुक्त लखनऊ कमिश्नरेट। \nराजेश कुमार भारतीय - एएसपी भदोही - एएसपी कासगंज। \nडा.तेजवीर सिंह - सीओ/एएसपी बरेली - एएसपी भदोही। \nराघवेन्द्र सिंह (प्रथम) - एएसपी/स्टाफ आफिसर एडीजी आगरा जोन - अपर पुलिस उपायुक्त लखनऊ कमिश्नरेट। \nप्रवीण सिंह चौहान - एएसपी/स्टाफ आफिसर एडीजी प्रयागराज जोन से एएसपी यातायात गोरखपुर के पर पर स्थानांतरणाधीन - एएसपी यातायात गोरखपुर के लिए किया गया स्थानांतरण रद करते हुए उप सेनानायक 4वीं वाहिनी पीएसी प्रयागराज।\n\nसंतय कुमार (तृतीय) - एएसपी यातायात आजमगढ़ - एएसपी यातायात गोरखपुर।\nविवेक त्रिपाठी - एएसपी/स्टाफ आफिसर एडीजी वाराणसी जोन - एएसपी यातायात आजमगढ़।\nरश्मि रानी - एएसपी पुलिस भर्ती व प्रोन्नति बोर्ड लखनऊ - एएसपी अभिसूचना मुख्यालय लखनऊ।\nमोनिका चड्ढा- एएसपी अभिसूचना मुख्यालय - एएसपी पुलिस भर्ती व प्रोन्नति बोर्ड लखनऊ।\nइसे भी पढ़ें: टाइमर बम बनाने के मास्टरमाइंड जावेद को ATS ने किया गिरफ्तार, दंगों में होना था इस्तेमाल; आइबी ने शुरू की पूछताछ\n\n",
        "description": "शासन ने एडीजी एसटीएफ अमिताभ यश को एडीजी कानून-व्यवस्था की भी जिम्मेदारी सौंपी है। 1996 बैच के आइपीएस अधिकारी अमिताभ यश को एडीजी कानून-व्यवस्था का अतिरिक्त प्रभार सौंपा गया है। अब तक डीजीपी प्रशांत कुमार ही डीजी कानून-व्यवस्था भी थे। लोकसभा चुनाव से पहले पुलिस विभाग में तबादलों का सिलसिला जारी है। इसी कड़ी में शासन ने नौ पीपीएस (प्रांतीय पुलिस सेवा) अधिकारियों के भी तबादले किए गए हैं। "
    },
    {
        "id": "23654798",
        "url": "https://www.jagran.com/uttar-pradesh/lucknow-city-senior-theater-artist-padmashree-raj-bisaria-passes-away-at-the-age-of89-23654798.html",
        "title": "वरिष्ठ रंगकर्मी पद्मश्री राज बिसारिया का निधन, लंबे समय से चल रहा था इलाज",
        "body": " जागरण संवाददाता, लखनऊ। सुप्रसिद्ध रंगकर्मी पद्मश्री राज बिसारिया का निधन हो गया। उन्होंने शुक्रवार शाम विशालखंड, गोमतीनगर में अपने घर पर अंतिम सांस ली। वह गले के कैंसर से पीड़ित थे। लंबे समय से उनका उपचार चल रहा था।राज बिसारिया को सांस लेने में भी तकलीफ थी। सीने में दर्द की भी शिकायत रहती थी। तीन वर्ष पहले मेदांता अस्पताल में उनकी एंजियोप्लास्टी की गई थी। वह इन दिनों अस्वस्थ थे। उनका उपचार संजय गांधी परास्नातक आयुर्विज्ञान संस्थान से चल रहा था।दो-तीन दिन पहले अस्पताल से घर लाया गया था। उनकी हालत लगातार नाजुक बनी थी। पहले वह लालबाग में नावेल्टी सिनेमा हाल के पास रहते थे। कुछ वर्षों पूर्व विशाल खंड, गोमतीनगर में अपने नए मकान में आए थे। यहां वह अपनी पत्नी के साथ रहते थे। उनकी बेटी अमेरिका में रहती हैं। वह भारतेंदु नाट्य अकादमी के संस्थापक निदेशक रहे। उन्होंने भारतेंदु नाट्य अकादमी में 23 सितंबर 1975 से 10 सितंबर 1989 तक अपनी सेवाएं दीं।\n\n",
        "description": "लखीमपुर खीरी में 10 नवंबर 1935 को जन्मे राज बिसारिया ने लखनऊ विश्वविद्यालय में अध्यापन किया। वह अंग्रेजी विभाग के प्रोफेसर भी रहे हैं। उन्होंने 1962 में लखनऊ विश्वविद्यालय में थिएटर ग्रुप बनाया था। 1966 में थिएटर आर्ट्स वर्कशाप की स्थापना की थी। वह गले के कैंसर से पीड़ित थे। लंबे समय से उनका उपचार चल रहा था। राज बिसारिया को सांस लेने में भी तकलीफ थी। "
    },
    {
        "id": "23654791",
        "url": "https://www.jagran.com/uttar-pradesh/lucknow-city-big-decision-of-yogi-government-you-will-not-be-able-to-hold-any-strike-in-up-for-the-next-6-months-this-action-will-be-taken-in-case-of-violation-23654791.html",
        "title": "योगी सरकार का बड़ा फैसला; अगले 6 महीने यूपी में नहीं कर सकेंगे कोई भी हड़ताल- उल्लंघन करने पर होगी यह कार्रवाई",
        "body": "लखनऊ, जागरण ऑनलाइन टीम। योगी सरकार ने लोकसभा चुनाव से पहले बड़ा फैसला लिया है। योगी सरकार ने यूपी में हड़ताल पर अगले 6 महीने के लिए पाबंदी लगा दी है। यह नियम राज्य सरकार के अधीन सरकारी विभागों, निगम और प्राधिकरण विभाग पर लागू रहेगा। ",
        "description": "सरकार ने आदेश जारी करते हुए कहा है कि नियमों का उल्लंघन करने वालों के खिलाफ सख्त कार्रवाई की जाएगी। इसके तहत बिना वारंट जारी करे ही पुलिस हड़ताल करने वालों को गिरफ्तार कर सकती है। बता दें कि कई बार सरकारी कर्मचारी अपनी मांगों को लेकर धरने पर बैठ जाते हैं। ऐसे में कई बार कार्य प्रभावित होता है। वहीं लोगों को काफी परेशानियों का सामना करना पड़ता है। "
    },
    {
        "id": "23654758",
        "url": "https://www.jagran.com/uttar-pradesh/lucknow-city-people-of-the-state-have-thoroughly-experienced-the-importance-of-law-and-order-in-the-last-7-years-cm-yogi-adityanath-said-23654758.html",
        "title": "प्रदेशवासियों ने 7 वर्षों में कानून व्यवस्था के महत्व को बखूबी अनुभव किया: सीएम योगी",
        "body": "डिजिटल डेस्क, लखनऊ। प्रदेशवासियों ने पिछले 7 वर्षों में कानून व्यवस्था के महत्व को बखूबी अनुभव किया है। प्रदेशवासियों ने प्रदेश के लॉ एंड आर्डर की बेहतर स्थिति और सुरक्षा के माहौल को देखते हुए ही दोबारा इस सरकार को चुना है। आज हर नागरिक के मन में सुरक्षा का विश्वास है। प्रदेश की मजबूत कानून व्यवस्था का ही परिणाम है कि जीआईएस-23 में 40 लाख करोड़ के निवेश प्रस्ताव प्राप्त हुए जबकि 2017 से पहले प्रदेश में निवेश के लिए कोई आना नहीं चाहता था।ये बातें मुख्यमंत्री योगी आदित्यनाथ ने शुक्रवार को 67वीं ऑल इंडिया पुलिस ड्यूटी मीट के समापन समारोह में कही। इससे पहले मुख्यमंत्री योगी आदित्यनाथ ने मीट की स्मारिका का विमोचन किया। साथ ही मुख्यमंत्री योगी आदित्यनाथ ने विभिन्न प्रतिस्पर्धाओं के विजेताओं को ट्रॉफी भी प्रदान की।मुख्यमंत्री योगी आदित्यनाथ ने कहा कि देश की आंतरिक सुरक्षा, कानून व्यवस्था और सुरक्षा का बेहतर माहौल बनाने में पुलिस के विभिन्न बलों की अति महत्वपूर्ण भूमिका है। इतना ही नहीं पब्लिक परसेप्शन तय करने में भी पुलिस बल का अहम रोल है। उन्हे यह परसेप्शन बनाने में काफी चुनौतियों का सामना किया है। इसके लिये उन्हे दोहरी मानसिकता के साथ काम करना पड़ता है।\n\nवह असामाजिक और अराष्ट्रीय तत्वाें के साथ जीरो टाॅलरेंस नीति के तहत अपने काम को अंजाम तक पहुंचाते हैं, जबकि कॉमन मैन के गुहार लगाने पर संवाद स्थापित कर उन्हे न्याय दिलाते हैं। इससे कॉमन मैन के मन में एक नया विश्वास पैदा होता है। साथ ही यह पुलिस बल की संवेदनशीलता को भी दर्शाता है। समारोह में देश भर के विभिन्न बलों के अधिकारियों और कर्मचारियों ने हिस्सा लिया है।\nउनके अपने-अपने अनुभव हैं। उन अनुभवों का लाभ किस रूप में हम ले सकते हैं यह काफी महत्वपूर्ण है। हमारे देश में ज्ञान के आदान-प्रदान की परंपरा वर्षों पुरानी है। राजधानी लखनऊ से 70 किलोमीटर दूर नौमिषारण्य है, जो हजारों वर्ष पहले ऋषियों के ज्ञान के आदान प्रदान के मंथन का केंद्र था। यहां पर भारत के वैदिक ज्ञान की परंपरा को लिपिबद्ध करने का काम किया गया था। इसमें पूरे देश भर के 88,000 ऋषि-मुनि शामिल थे।\n\nऑल इंडिया पुलिस ड्यूटी मीट इसी धरोहर को आगे बढ़ाता है। सीएम योगी ने कहा कि ज्ञान वह नहीं होता है जो पुस्तकों में लिखा होता है, जबकि ज्ञान वह है जो फील्ड की ड्यूटी के दौरान आप अनुभव करते हैं।\nमुख्यमंत्री योगी आदित्यनाथ ने कहा कि अपराध की बदलती प्रकृति के अनुसार हम सभी को अपने आप को तैयार करना होगा। हम जब अपनी बेस्ट प्रैक्टिसेज को जनता के सामने शेयर करते हैं तो बहुत कुछ जानने और सीखने को मिलता है। वहीं इस प्रकार की प्रतियोगिताओं और प्रतिस्पर्धाओं के माध्यम से बहुत सारी चीजों को देखने और सीखने का अवसर मिलता है। यही वजह है कि पिछले कुछ वर्षों में प्रदेश में विभिन्न प्रतियोगिताओं का आयोजन हो चुका है।\n\nसीएम योगी ने कहा कि प्रधानमंत्री नरेंद्र मोदी अक्सर देश के अंदर की चुनौतियों और भविष्य की आवश्यकताओं को ध्यान में रख करके स्मार्ट पुलिसिंग की बात करते हैं। इस दौरान वह सख्त और सेंसिटिव पुलिस की बात करते हैं। पुलिस बल जब स्मार्ट पुलिसिंग की व्यवस्था से जुड़ जाएगी तो वर्तमान की चुनौतियों का सामना सफलतापूर्वक कर सकेगी। कार्यक्रम में प्रमुख सचिव गृह संजय प्रसाद, डीजीपी प्रशांत कुमार, डीजी आरपीएफ मनोज यादव आदि शामिल हुए।\n\nइसे भी पढ़ें: भाजपा काट सकती है मेनका गांधी का टिकट! अटकलों के बीच दावेदार लगा रहे दिल्ली तक दौड़; मोदी-शाह करेंगे इस सीट का फैसला\n",
        "description": "Yogi Adityanath 19 फरवरी को प्रधानमंत्री नरेंद्र मोदी की मौजूदगी में 10 लाख करोड़ से अधिक निवेश के प्रस्तावों को ग्राउंड ब्रेकिंग सेरेमनी के माध्यम से धरातल पर उतारने जा रहे हैं। इससे 35 लाख नौजवानों को सीधे-सीधे नौकरी मिलेगी जो यह दर्शाता है कि संकल्प के साथ कानून व्यवस्था को लागू किया जाए तो उसके परिणाम भी सामने आते हैं।"
    },
    {
        "id": "23654680",
        "url": "https://www.jagran.com/uttar-pradesh/lucknow-city-veil-changed-bride-became-missing-ladies-director-kiran-rao-and-actor-ravi-kishan-narrated-the-story-23654680.html",
        "title": "घूंघट ने बदली दुल्हन, ...बन गई 'लापता लेडीज', निर्देशक किरण राव व अभिनेता रवि किशन ने सुनाई कहानी",
        "body": "\n  \n  \n   जागरण संवाददाता, लखनऊ। नई-नवेली दुल्हन। घूंघट में ससुराल जा रही थीं। फिर कुछ ऐसा हुआ कि वे खो गईं। जाना था कहीं, चली गईं कहीं और। सोचिए, क्या दशा होगी दूल्हे की। वर पक्ष बहू और कन्या पक्ष बेटी की चिंता में डूबा तो उनका परिवार समाज में हंसी का पात्र बन गया। फिर वे महिलाएं किस तरह \n   \n     सशक्तीकरण \n    \n      की मिसाल बनती हैं, \n     \n       लापता लेडीज \n      \n        की कहानी यह संजीदगी से बयां करती है। यह फिल्म एक मार्च को सिनेमा घरों में रिलीज होगी। \n      \n     \n    \n   \n   \n \n  \n  \n   \n    \n     \n      \n        होटल फार्च्यून में शुक्रवार को फिल्म की निर्देशक किरण राव और अभिनेता रवि किशन ने \n       \n         दैनिक जागरण \n        \n          से विस्तार से बात की। \n         \n           किरण राव ने बताया कि दो लड़कियों की कहानी है लापता लेडीज। कहानी वर्ष 2001 की है। छोटे से गांव निर्मल प्रदेश की पटकथा फिल्माई गई है। \n         \n        \n       \n      \n     \n    \n   \n   \n \n  \n  \n   \n    \n     \n      \n       \n        \n         \n           फिल्म में रवि किशन को छोड़कर कोई बड़ा नाम नहीं है। वह इंस्पेक्टर श्याम मनोहर का किरदार निभा रहे हैं। 23 वर्ष पुरानी कहानीं में क्या दिखानी चाहती हैं? राव ने कहा, लोगों को कहानी में दिलचस्पी होती है। किस क्षेत्र या वर्ग की कहानी है, कितने साल पुरानी है, दर्शक इससे सरोकार नहीं रखते। कहानी रोमांचक है। लोगों को सोचने पर विवश करती हैं। हंसाते-हंसाते अपना संदेश दे जाती है। दुल्हन को घूंघट में क्यों दिखाया गया है? घूंघट इसमें रूपक है। घूंघट की वजह से ही दो दुल्हनों की अदला-बदली हो जाती है। महिलाएं अपने पैरों पर कैसे खड़ी होती हैं, इसमें यही दिखाया गया है। \n         \n        \n       \n      \n     \n    \n   \n   \n \n\n\n  \n  \n   \n    \n     \n      \n       \n        \n         \n          \n            फिल्म में अभिनेता रवि किशन मुख्य भूमिका में हैं। किरदार के बारे में रवि ने कहा कि कभी मुझे इस तरह काम करने का मौका नहीं मिला। जब ये फिल्म देखी तो लगा कि मुझे हीरो के रूप में लांच किया गया है। अभी तक मुझे हिंदी सिनेमा में अभिनय की एक ही गेंद मिलती रही और मुझसे छक्के की उम्मीद की जाती थी। कभी किसी ने परिपक्व किरदार के रूप में नहीं लिया। मैं कह सकता हूं कि 700 फिल्मों के बाद हिंदी सिनेमा में मेरी पूरी तरह लांचिंग की गई। इस फिल्म से क्या संदेश दे रहे? \n          \n         \n        \n       \n      \n     \n    \n   \n   \n \n\n\n  \n  \n   \n    \n     \n      \n       \n        \n         \n          \n            रवि किशन ने कहा कि प्रधानमंत्री ने एक बार मुझसे कहा था कि नारी सशक्तीकरण और जैविक खेती के बारे में सोचिए। पीएम के विचार मुझे इस फिल्म में दिखे। इस फिल्म में मनोरंजन जरूर है, लेकिन बहुत बड़ा संदेश भी है। मेरी तीन बेटियां हैं। मैं जानता हूं, लोगों की धारणा कैसी होती है। विवाह कैसे होगा, गहना कहां से आएगा, व्यवस्था कैसे होगी? अभी तक लोग यही सोचते थे, पर अब समय महिलाओं, बहन और बेटियों का है। इस किरदार के लिए आमिर खान ने भी आडिशन दिया था। फिर आपका चयन किया गया। \n          \n         \n        \n       \n      \n     \n    \n   \n   \n \n\n\n  \n  \n   \n    \n     \n      \n       \n        \n         \n          \n            रवि बोले- इसका जवाब किरण देंगी। किरण ने कहा, आमिर ने आडिशन दिया था, लेकिन जब उन्होंने इनका वीडियो देखा तो बोले- इस किरदार के लिए रवि किशन ही बेहतर हैं। रवि किशन बोले- 180 पान खाए तब जाकर यह किरदार पूरा कर पाए। परिहास के भाव में बोले- पगला गए थे पान खा-खाकर हम। किरण राव की इशारा करते हुए कहा, ये चाहती थीं कि मैं कुछ न कुछ खाते हुए अभिनय करूं। पहले समोसे खाने का विचार बना, लेकिन कितने समोसे खाता। फिर सादा पान खाकर अभिनय किया। \n          \n         \n        \n       \n      \n     \n    \n   \n   \n \n\nइसे भी पढ़ें: भाजपा काट सकती है मेनका गांधी का टिकट! अटकलों के बीच दावेदार लगा रहे दिल्ली तक दौड़; मोदी-शाह करेंगे इस सीट का फैसला\n",
        "description": "नई-नवेली दुल्हन। घूंघट में ससुराल जा रही थीं। फिर कुछ ऐसा हुआ कि वे खो गईं। जाना था कहीं चली गईं कहीं और। सोचिए क्या दशा होगी दूल्हे की। वर पक्ष बहू और कन्या पक्ष बेटी की चिंता में डूबा तो उनका परिवार समाज में हंसी का पात्र बन गया। फिर वे महिलाएं किस तरह सशक्तीकरण की मिसाल बनती हैं लापता लेडीज की कहानी यह संजीदगी से बयां करती है। "
    }
]