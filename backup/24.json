[
    {
        "id": "23704831",
        "url": "https://www.jagran.com/uttar-pradesh/lucknow-city-sir-uncle-used-to-practice-witchcraft-hence-nephews-killed-farmer-and-told-police-surprising-reason-23704831.html",
        "title": "साहब! काका जादू टोना करते थे इसलिए…, भतीजों ने किसान की हत्या कर पुलिस को बताई हैरान करने वाली वजह",
        "body": "संवाद सूत्र, निगोहां। साहब! काका जादू टोना करते थे। हमारे घर में अक्सर काका सोहनलाल के जादू टोना करने की वजह से कोई ना कोई बीमार रहता था। इसी वजह से काका को मार डाला। यह बात हत्यारोपी भतीजों ने पुलिस रिमांड में पूछताछ के दौरान कबूली है। वहीं, गुरुवार को पुलिस ने चौथे आरोपी बब्लू को गिरफ्तार किया है। चारों आरोपियों को जेल भेजा गया। अब आरोपी बेटों को उकसाने वाली आरोपी महिला सुघरा देवी की तलाश जारी है।एडीसीपी शशांक सिंह के मुताबिक, तीन आरोपी धनीराम, मनीराम और हरीराम भाई है। जबकि शेखन खेडा निवासी बबलू इनका मौसेरा भाई है। सोहनलाल से सुघरा देवी और उसके तीनों बेटों के साथ चार दिन पूर्व कहासुनी हुई थी। सोहनलाल पर जादू टोना करने का आरोप था। आरोपियों ने सोहनलाल को जान से मारने की धमकी दी थी।\nआरोपियों ने बबलू को अपनी योजना में शामिल किया। बीती मंगलवार चारों ने रास्ते में शराब पीकर सोहनलाल के खेत से लौटने का इंतजार करने लगे। वापसी के समय सोहनलाल की घेराबंदी कर आरोपियों ने उन पर लाठी से वार कर घायल कर दिया। फिर कुल्हाड़ी से सोहनलाल की हत्या कर दी।\n\n\n\nएडीसीपी शशांक सिंह ने बताया कि आरोपी पक्ष और चाचा सोहनलाल के बीच दो वर्ष पूर्व मारपीट हुई थी। दोनों तरफ से मुकदमेबाजी भी हुई थी, जिसको लेकर दोनों पक्षों में रंजिश बनी रहती थी।\nयह भी पढ़ें: Election 2024: बसपा ने जारी की प्रत्याशियों की आठवीं सूची, रायबरेली से ठाकुर प्रसाद यादव को टिकट\n\n",
        "description": "साहब! काका जादू टोना करते थे। हमारे घर में अक्सर काका सोहनलाल के जादू टोना करने की वजह से कोई ना कोई बीमार रहता था। इसी वजह से काका को मार डाला। यह बात हत्यारोपी भतीजों ने पुलिस रिमांड में पूछताछ के दौरान कबूली है। वहीं गुरुवार को पुलिस ने चौथे आरोपी बब्लू को गिरफ्तार किया है। चारों आरोपियों को जेल भेजा गया।"
    },
    {
        "id": "23704804",
        "url": "https://www.jagran.com/uttar-pradesh/lucknow-city-8-seats-in-up-to-see-3-cornered-contest-in-2nd-phase-of-elections-on-26-april-23704804.html",
        "title": "Lok Sabha Election Phase 2 voting: दूसरे चरण में 8 सीटों पर वोटिंग कल, EVM में कैद होगी 91 प्रत्याशियों की किस्मत",
        "body": "राज्य ब्यूरो, लखनऊ। लोकसभा के चुनाव में दूसरे चरण में उत्तर प्रदेश की आठ सीटों पर शुक्रवार को मतदान होगा। अमरोहा, मेरठ, बागपत, गाजियाबाद, गौतम बुद्ध नगर, बुलंदशहर, अलीगढ़ और मथुरा लोकसभा सीट के 1.67 करोड़ मतदाता 91 उम्मीदवारों के भाग्य का फैसला करेंगे, जिसमें 10 महिला प्रत्याशी हैं। गौतम बुद्ध नगर व मथुरा सीट पर सर्वाधिक 15-15 और बुलंदशहर में सबसे कम छह प्रत्याशी अपनी किस्मत आजमा रहे हैं।पिछले चुनाव में इन आठ सीटों में से सात भाजपा और एक बसपा की झोली में गई थीं। मुख्य निर्वाचन अधिकारी नवदीप रिणवा ने मतदाताओं से अधिक से अधिक संख्या में बाहर निकलकर मतदान की अपील की है।गुरुवार को मीडिया से बातचीत में मुख्य निर्वाचन अधिकारी नवदीप रिणवा ने बताया कि सभी सीटों पर मतदान सुबह सात बजे से शुरू होकर सायं छह बजे तक चलेगा। जो भी मतदाता शाम छह बजे उपस्थित रहेंगे, वे मताधिकार का प्रयोग कर सकेंगे। मतदान के लिए 17,704 पोलिंग बूथ व 7797 मतदान केंद्र बनाए गए हैं, इनमें 3472 संवेदनशील हैं।\n\nमतदाताओं की दृष्टि से सबसे अधिक वोटर गाजियाबाद (29,45,487) में और सबसे कम बागपत (16,53,146) निर्वाचन क्षेत्र में हैं। उन्होंने बताया कि मतदान के लिए 17,230 ईवीएम की कंट्रोल यूनिट, 17,331 बैलेट यूनिट और 17,443 वीवीपैट तैयार किए गए हैं।\nचुनाव को शांतिपूर्ण ढंग से संपन्न कराने के लिए पर्याप्त संख्या में अर्धसैनिक बलों की तैनाती की गई है। स्ट्रांग रूम की सुरक्षा की जिम्मेदारी भी अर्धसैनिक बलों को दी गई है। आकस्मिक स्थिति में मेडिकल सहायता के लिए एयर एंबुलेंस और हेलीकॉप्टर की भी व्यवस्था की गई है। हेलीकॉप्टर की लोकेशन अलीगढ़ और एयर एंबुलेंस की मेरठ में होगी। मुख्य निर्वाचन अधिकारी ने बताया कि दूसरे चरण में 148 आदर्श पोलिंग बूथ बनाए गए हैं। 53 ऐसे बूथ हैं जिसका पूरा प्रबंधन महिलाएं करेंगी, जबकि 35 का युवा और 32 का दिव्यांग।\n\nमतदान पर नजर रखने के लिए आयोग ने तीन विशेष प्रेक्षक, आठ सामान्य, पांच पुलिस प्रेक्षक व 12 व्यय प्रेक्षक तैनात किए हैं। इसके अलावा 1451 सेक्टर मजिस्ट्रेट, 190 जोनल मजिस्ट्रेट, 222 स्टैटिक मजिस्ट्रेट और 1599 माइक्रो ऑब्जर्वर तैनात किए गए हैं। 8852 पोलिंग बूथ (50 प्रतिशत) पर लाइव वेबकास्टिंग की व्यवस्था की गई है। जिसकी निगरानी जिला निर्वाचन अधिकारी, मुख्य निर्वाचन अधिकारी और भारत निर्वाचन आयोग तीनों स्तर पर की जाएगी। इसके अलावा 967 मतदेय स्थलों पर वीडियोग्राफी की भी व्यवस्था की गई है।\n\n\n\n",
        "description": "Lok Sabha Election Phase 2 voting गुरुवार को मीडिया से बातचीत में मुख्य निर्वाचन अधिकारी नवदीप रिणवा ने बताया कि सभी सीटों पर मतदान सुबह सात बजे से शुरू होकर सायं छह बजे तक चलेगा। जो भी मतदाता शाम छह बजे उपस्थित रहेंगे वे मताधिकार का प्रयोग कर सकेंगे। मतदान के लिए 17704 पोलिंग बूथ व 7797 मतदान केंद्र बनाए गए हैं इनमें 3472 संवेदनशील हैं। "
    },
    {
        "id": "23704748",
        "url": "https://www.jagran.com/uttar-pradesh/lucknow-city-lok-sabha-election-2024-why-did-akhilesh-yadav-file-nomination-from-kannauj-lok-sabha-seat-sister-in-law-aparna-told-this-reason-23704748.html",
        "title": "Lok Sabha Election: अखिलेश यादव ने कन्नौज लोकसभा सीट से क्यों भरा नामांकन, भाभी अपर्णा ने बता दिया ये कारण",
        "body": "एएनआई, लखनऊ। लोकसभा चुनाव में यूपी की कन्नौज सीट सियासी चर्चा का विषय बनी हुई है। कन्नौज सीट पर काफी कन्फ्यूजन के बाद सपा की ओर से अखिलेश यादव ने अपना नामांकन भरा है, जबकि पार्टी पहले उनके भतीजे तेज प्रताप सिंह को प्रत्याशी घोषित कर चुकी थी।अखिलेश यादव के नामांकन भरने के बाद भाजपा ने घेरना शुरू कर दिया है। भाजपा नेत्री अपर्णा यादव, जो अखिलेश यादव की भाभी भी हैं। उन्होंने अखिलेश के नामांकन पर तंज कसा और कहा कि विपक्षी दल प्रधानमंत्री नरेन्द्र मोदी की लोकप्रियता से डर गया है, इसलिए बड़े नेताओं को चुनाव के मैदान में उतारा जा रहा है।समाचार एजेंसी एएनआई के अनुसार, अपर्णा यादव ने कहा कि आईएनडीआईए गठबंधन के नेताओं को पीएम मोदी की लोकप्रियता से डर है। उन्होंने अपने शीर्ष नेताओं को मैदान में उतारने का फैसला किया है कि अगर वे पीएम मोदी को हराना चाहते हैं, तो वरिष्ठ नेतृत्व को युद्ध के मैदान में उतरना होगा और इसलिए उन्होंने (अखिलेश यादव) ने अपना नामांकन दाखिल कर दिया है।\n\nउत्तर प्रदेश के पूर्व मुख्यमंत्री और अपने ससुर मुलायम सिंह यादव की सराहना करते हुए अपर्णा ने कहा, ‘नेताजी और लोगों के साथ उनके जुड़ाव के कारण बहुत सारी सीटें सुरक्षित रखी गई हैं, क्योंकि उनकी कड़ी मेहनत, जिस तरह से वह लोगों के साथ जुड़े थे उन सीटों को सुरक्षित रखा, लेकिन उन सीटों पर भी बीजेपी ने अपनी छाप छोड़ी है और कमल खिल गया है’।\nकन्नौज लोकसभा सीट पर उम्मीदवार बदलने के समाजवादी पार्टी के फैसले के संबंध में अपर्णा यादव ने इस तरह की रणनीति की आलोचना की और कहा कि पार्टियों को ऐसी प्रथाओं का पालन नहीं करना चाहिए।\n\nयह भी पढ़ें: 'अब सब आएंगे, महफिल तो यूपी में... राहुल गांधी के अमेठी से चुनाव लड़ने पर अखिलेश की दो टूक\nयह भी पढ़ें: Election 2024: बसपा ने जारी की प्रत्याशियों की आठवीं सूची, रायबरेली से ठाकुर प्रसाद यादव को टिकट \n\n",
        "description": "लोकसभा चुनाव में यूपी की कन्नौज सीट सियासी चर्चा का विषय बनी हुई है। कन्नौज सीट पर काफी कन्फ्यूजन के बाद सपा की ओर से अखिलेश यादव ने अपना नामांकन भरा है जबकि पार्टी पहले उनके भतीजे तेज प्रताप सिंह को प्रत्याशी घोषित कर चुकी थी। अखिलेश यादव के नामांकन भरने के बाद भाजपा ने घेरना शुरू कर दिया है।"
    },
    {
        "id": "23704704",
        "url": "https://www.jagran.com/uttar-pradesh/lucknow-city-bsp-releases-eighth-list-of-candidates-ticket-for-lok-sabha-election-2024-thakur-prasad-yadav-from-raebareli-23704704.html",
        "title": "Election 2024: बसपा ने जारी की प्रत्याशियों की आठवीं सूची, रायबरेली से ठाकुर प्रसाद यादव को टिकट",
        "body": "डिजिटल डेस्क, लखनऊ। लोकसभा चुनाव के लिए बहुजन समाज पार्टी ने प्रत्याशियों की आठवीं सूची जारी कर दी है। बसपा ने गुरुवार को उत्तर प्रदेश के लिए तीन और प्रत्याशियों का एलान कर दिया है।बसपा की आठवीं लिस्ट में रायबरेली, अंबेडकरनगर और बहराइच से प्रत्याशियों का एलान किया गया है। बसपा ने रायबरेली से ठाकुर प्रसाद यादव, अंबेडकरनगर से कमर हयात अंसारी और बहराइच से बृजेश कुमार सोनकर को अपना उम्मीदवार बनाया है।",
        "description": "BSP Candidate list लोकसभा चुनाव के लिए बहुजन समाज पार्टी ने प्रत्याशियों की आठवीं सूची जारी कर दी है। बसपा ने गुरुवार को उत्तर प्रदेश के लिए तीन और प्रत्याशियों का एलान कर दिया है। बसपा की आठवीं लिस्ट में रायबरेली अंबेडकरनगर और बहराइच से प्रत्याशियों का एलान किया गया है। बसपा ने रायबरेली से ठाकुर प्रसाद यादव को मैदान में उतारा है।"
    },
    {
        "id": "23704707",
        "url": "https://www.jagran.com/uttar-pradesh/lucknow-city-suicide-case-judges-son-committed-suicide-was-sad-about-this-police-officers-told-this-23704707.html",
        "title": "Suicide Case : जज के बेटे ने की सुसाइड, इस बात से था दुखी- पुलिस अधिकारियों ने बताई यह बात...",
        "body": "जागरण संवाददाता, लखनऊ : एनआइए कोर्ट के विशेष न्यायाधीश विवेकानंद त्रिपाठी के 18 वर्षीय बेटे अजितेश त्रिपाठी ने बुधवार रात फांसी लगा ली। वह यहां बटलर पैलेस कालोनी में रहते थे। पुलिस आत्महत्या के कारणों की जांच कर रही है।बताया जा रहा है कि जेई मेंस 2024 का परीक्षा परिणाम रात में आया था। अजितेश फेल हो गए थे। इस कारण उन्होंने आत्महत्या कर ली। परिणाम आने के बाद से वह दुखी थे। देर रात वह कमरे में पहुंचे और अंदर से दरवाजा बंद कर लिया। मां और परिवारीजन दरवाजा काफी देर तक खटखटाते रहे। कोई उत्तर न मिलने पर दरवाजा तोड़ा। पंखे से अजितेश को लटका देख आनन फानन उतार और सिविल अस्पताल लेकर पहुंचे।",
        "description": "अस्पताल में डाक्टरों ने अजितेश को मृत घोषित कर दिया। इसके बाद वह शव बटलर पैलेस कालोनी घर ले आए। पुलिस अधिकारी पहुंचे मौके का निरीक्षण किया। गुरुवार सुबह परिवारीजन शव लेकर अंतिम संस्कार के लिए गृह जनपद देवरिया के लिए रवाना हो गए। एडीसीपी मध्य मनीषा सिंह ने बताया कि परिवारीजन ने अजितेश के शव का पोस्टमार्टम नहीं कराया।"
    },
    {
        "id": "23704583",
        "url": "https://www.jagran.com/uttar-pradesh/lucknow-city-no-need-to-wait-for-free-uniform-shoes-and-socks-information-sought-from-students-from-all-districts-23704583.html",
        "title": "UP News: मुफ्त यूनिफार्म, जूता-मोजा के लिए नहीं करना होगा इंतजार; सभी जिलों से विद्यार्थियों की मांगी गई जानकारी",
        "body": "राज्य ब्यूरो, लखनऊ। परिषदीय स्कूलों में पढ़ रहे 1.92 करोड़ विद्यार्थियों को मुफ्त यूनिफार्म, जूता-मोजा इत्यादि के लिए इंतजार नहीं करना होगा। कोशिश की जा रही है कि दोबारा एक जुलाई से विद्यालय खुलें तो विद्यार्थी नई यूनिफार्म पहनकर ही स्कूल आएं।अभिभावकों के खाते में 1,200 रुपये की धनराशि भेजने के लिए सभी जिलों से जानकारी मांगी गई है। नए दाखिला लेने वाले विद्यार्थियों व उनके अभिभावकों के आधार कार्ड बनवाने और बैंक खाते से उसे लिंक कराए जाने के निर्देश दिए गए हैं।महानिदेशक, स्कूल शिक्षा कंचन वर्मा की ओर से निर्देश दिए गए हैं कि सभी ब्लॉक संसाधन केंद्रों व न्याय पंचायत केंद्रों पर आधार कार्ड बनवाने की व्यवस्था की गई है। सभी शिक्षक अनिवार्य रूप से अभिभावकों के बैंक खाते को आधार से लिंक कराएंगे ताकि डीबीटी के माध्यम से धनराशि आसानी से भेजी जा सके।\nकक्षा एक व अन्य कक्षाओं में इस शैक्षिक सत्र में प्रवेश लेने वाले विद्यार्थियों व उनके अभिभावकाें को इसकी जानकारी दी जाए। बीते वर्ष 19 जुलाई को प्रत्येक अभिभावक के बैंक खाते में डीबीटी के माध्यम से 1,200 रुपये भेजे गए थे। वहीं वर्ष 2022 में अगस्त में धनराशि भेजी गई थी। ऐसे में इस बार कोशिश की जा रही है कि पहले ही यह धनराशि खाते में भेज दी जाए। चार जून से पहले चुनाव आयोग की अनुमति लेकर धनराशि भेजी जा सकती है।\n\nवैसे संभावना यह जताई जा रही है कि जून महीने के अंत तक धनराशि हर हाल में भेज दी जाए, ताकि विद्यार्थी दोबारा जुलाई में स्कूल खुलने पर नई ड्रेस व जूता-मोजा पहनकर आ सकें।\n",
        "description": "UP Latest News परिषदीय स्कूलों में पढ़ रहे 1.92 करोड़ विद्यार्थियों को मुफ्त यूनिफार्म जूता-मोजा इत्यादि के लिए इंतजार नहीं करना होगा। कोशिश की जा रही है कि दोबारा एक जुलाई से विद्यालय खुलें तो विद्यार्थी नई यूनिफार्म पहनकर ही स्कूल आएं। अभिभावकों के खाते में 1200 रुपये की धनराशि भेजने के लिए सभी जिलों से जानकारी मांगी गई है।"
    },
    {
        "id": "23704575",
        "url": "https://www.jagran.com/uttar-pradesh/lucknow-city-cm-yogi-paid-tribute-to-hemwati-nandan-bahuguna-garlanded-the-statue-on-his-birth-anniversary-23704575.html",
        "title": "सीएम योगी ने हेमवती नंदन बहुगुणा को किया नमन, जयंती पर प्रतिमा पर किया माल्यार्पण",
        "body": "डिजिटल डेस्क, लखनऊ। मुख्यमंत्री योगी आदित्यनाथ ने गुरुवार को स्वतंत्रता संग्राम सेनानी एवं उत्तर प्रदेश के पूर्व मुख्यमंत्री हेमवती नंदन बहुगुणा की जयंती पर उन्हें नमन किया। इस दौरान योजना भवन स्थित उनकी प्रतिमा पर माल्यार्पण एवं पुष्प अर्पित कर श्रद्धांजलि दी। इस दौरान महापौर सुषमा खर्कवाल, विधायक डॉ. नीरज बोरा, विधान परिषद सदस्य लाल जी निर्मल आदि मौजूद रहे।",
        "description": "सीएम योगी ने गुरुवार को उत्तर प्रदेश के पूर्व मुख्यमंत्री हेमवती नंदन बहुगुणा की जयंती पर उन्हें नमन किया। इस दौरान योजना भवन स्थित उनकी प्रतिमा पर माल्यार्पण एवं पुष्प अर्पित कर श्रद्धांजलि दी। इस दौरान महापौर सुषमा खर्कवाल विधायक डॉ. नीरज बोरा विधान परिषद सदस्य लाल जी निर्मल आदि मौजूद रहे। इससे पहले सीएम योगी ने अपने सोशल मीडिया अकाउंट एक्स पर भी उन्हें याद किया।"
    },
    {
        "id": "23704453",
        "url": "https://www.jagran.com/uttar-pradesh/lucknow-city-jayant-chaudhary-on-akhilesh-yadav-over-contesting-election-from-kannauj-lok-sabha-seat-23704453.html",
        "title": "'हो सकता है कल-परसों फिर से टिकट बदल जाए', अखिलेश के कन्नौज से चुनाव लड़ने को लेकर बोले जयंत चौधरी",
        "body": "एएनआई, लखनऊ। कन्नौज से समाजवादी पार्टी प्रमुख अखिलेश यादव के लोकसभा चुनाव लड़ने को लेकर आरएलडी प्रमुख जयंत चौधरी का बयान सामने आया है। जयंत ने तंज कसते हुए कहा, \"...हो सकता है कल-परसों फिर से टिकट बदल जाए।\"वहीं, उपमुख्यमंत्री केशव प्रसाद मौर्य ने कहा, \"अखिलेश यादव और समाजवादी पार्टी अपने टिकट को ताश के पत्तों की तरह पलटते हैं... अब कमल खिलाने, भाजपा को जिताने और अखिलेश यादव को हराने में मजा आएगा। उन्‍होंने कहा क‍ि 2019 में अखिलेश यादव भले प्रत्याशी नहीं थे... लेकिन सपा-बसपा के गठबंधन के बाद 2019 में अखिलेश यादव, समाजवादी पार्टी और पूरा सैफई परिवार हारा था। मुझे पूरा विश्वास है कि इस बार बहुत बड़े अंतर से कमल खिलेगा।\"कन्नौज सीट पर सपा व भाजपा दोनों ही दलों के दिग्गजों की प्रतिष्ठा दांव पर है। सपा में स्वयं अखिलेश यादव पर ही इस सीट को लेकर जिम्मेदारी है। इसी तरह भाजपा में सांसद सुब्रत, समाज कल्याण मंत्री व सदर विधायक असीम अरुण, जिला पंचायत अध्यक्ष प्रिया शाक्य, छिबरामऊ, तिर्वा व रसूलाबाद विधायक क्रमश: अर्चना पांडेय, कैलाश राजपूत व पूनम संखवार की प्रतिष्ठा लगी है।\n\nसपा अध्यक्ष अखिलेश यादव ने कन्नौज लोकसभा सीट से चुनाव लड़ने की घोषणा के बाद फेसबुक पर डाली गई पोस्ट में लिखा कि ‘...कन्नौज क्रांति’ अब होकर रहेगी।\nयह भी पढ़ें: नामांकन से पहले अखिलेश यादव ने शेयर की यह तस्‍वीर, लिखा- फिर इतिहास दोहराया जाएगा, चाचा शिवपाल बोले- विजय भव:\n\n \nयह भी पढ़ें: कन्नौज में दिलचस्प हुआ मुकाबला, सांसद सुब्रत पाठक की पत्नी ने निर्दलीय किया नामांकन; आज अखिलेश भी भरेंगे पर्चा\n",
        "description": "कन्नौज सीट पर सपा व भाजपा दोनों ही दलों के दिग्गजों की प्रतिष्ठा दांव पर है। सपा में स्वयं अखिलेश यादव पर ही इस सीट को लेकर जिम्मेदारी है। इसी तरह भाजपा में सांसद सुब्रत समाज कल्याण मंत्री व सदर विधायक असीम अरुण जिला पंचायत अध्यक्ष प्रिया शाक्य छिबरामऊ तिर्वा व रसूलाबाद विधायक क्रमश अर्चना पांडेय कैलाश राजपूत व पूनम संखवार की प्रतिष्ठा लगी है।\n\n  "
    },
    {
        "id": "23704385",
        "url": "https://www.jagran.com/uttar-pradesh/lucknow-city-up-cm-yogi-adityanath-targets-congress-over-sam-pitroda-statement-23704385.html",
        "title": "'कांग्रेस के घोषणापत्र में भी यही सब इशारा था', सैम पित्रोदा के बयान को लेकर क्‍या बोले सीएम योगी?",
        "body": "एएनआई, लखनऊ। यूपी के सीएम योगी आदित्यनाथ ने इंडियन ओवरसीज कांग्रेस के अध्यक्ष सैम पित्रोदा की टिप्पणी पर प्रत‍िक्र‍िया दी है। योगी ने कहा, \"आम जनता के प्रति कांग्रेस की मानसिकता क्या है यह यूपीए सरकार के दौरान और कल फिर उजागर हुआ है। कांग्रेस के घोषणापत्र में भी यही सब इशारा था।'' योगी ने कहा, ''सैम पित्रोदा ने जो कल कहा उसकी वकालत यूपीए सरकार में मंत्री रहे पी चिदंबरम कर चुके थे। उनकी नीयत आम जनता की संपत्ति पर है, इसलिए वे विरासत टैक्स की बात कर रहे हैं और इसे वे उन लोगों को बांटेंगे जो घुसपैठिए हैं। कौन नहीं जानता कि देश के अंदर अलग-अलग भागों में जो करोड़ो संख्या में घुसपैठिए, रोहिंग्या आए हैं उसके पीछे कांग्रेस के वोट बैंक की नीति है... एक तरफ ये आम जनता पर टैक्स लादकर उन्हें तबाह करेंगे और उन लोगों को देंगे जिनका भारत से कोई संबंध नहीं है। सैम पित्रोदा ने इसी बात को उजागर किया है।\"वहीं, कर्नाटक सरकार द्वारा राज्य में मुस्लिमों की सभी जातियों और समुदायों को ओबीसी की ल‍िस्‍ट में शामिल करने को लेकर सीएम योगी ने कहा, \"कांग्रेस का यह वक्तव्य बहुत दुर्भाग्यपूर्ण है। यह भारत के इस्लामीकरण करने और भारत को विभाजन की ओर धकेलने की एक कुचेष्टा का हिस्सा है। यूपीए सरकार आने के बाद कांग्रेस ने यह प्रयास किए थे... उस वक्त भी भाजपा ने बड़ा आंदोलन किया था। तो, चाहे वह जस्टिस वर्मा समिति की रिपोर्ट हो या सच्चर समिति की रिपोर्ट- वे सभी कांग्रेस द्वारा ओबीसी, एससी, एसटी के आरक्षण को लूटने के प्रयास थे। पीएम मोदी ने इन मुद्दों की ओर देश का ध्यान आकर्षित किया है।\n\nकर्नाटक में कांग्रेस सरकार का रुख देखा, जहां उन्होंने कहा कि वे राज्य में मुसलमानों को 32 फीसदी आरक्षण देंगे। यह क्या है? सच सामने आ रहा है... इससे पता चलता है कि देश के प्रति इनकी मंशा अच्छी नहीं है।\"\n",
        "description": "सीएम योगी ने कहा सैम पित्रोदा ने जो कल कहा उसकी वकालत यूपीए सरकार में मंत्री रहे पी चिदंबरम कर चुके थे। उनकी नीयत आम जनता की संपत्ति पर है इसलिए वे विरासत टैक्स की बात कर रहे हैं और इसे वे उन लोगों को बांटेंगे जो घुसपैठिए हैं। कहा आम जनता के प्रति कांग्रेस की मानसिकता क्या है यह यूपीए सरकार के दौरान और कल फिर उजागर हुआ है। "
    },
    {
        "id": "23704312",
        "url": "https://www.jagran.com/uttar-pradesh/lucknow-city-lok-sabha-election-second-phase-uttar-pradesh-eight-seat-voting-on-amroha-meerut-baghpat-ghaziabad-gautam-buddha-nagar-bulandshahr-aligarh-and-mathura-23704312.html",
        "title": "Lok Sabha Election 2024: यूपी की आठ सीटों पर थमा प्रचार, 26 अप्रैल को होगा 91 प्रत्याशियों के भाग्य का फैसला",
        "body": "राज्य ब्यूरो, लखनऊ। लोकसभा के चुनाव में दूसरे चरण में उत्तर प्रदेश की आठ सीटों पर प्रचार का शोरगुल बुधवार शाम छह बजे थम गया। दूसरे चरण में अमरोहा, मेरठ, बागपत, गाजियाबाद, गौतम बुद्ध नगर, बुलंदशहर, अलीगढ़ और मथुरा लोकसभा क्षेत्रों में 26 अप्रैल को मतदान होगा। इस चरण में कुल 91 उम्मीदवार चुनाव मैदान में हैं, जिसमें 10 महिला प्रत्याशी हैं। आठ लोकसभा क्षेत्रों में कुल 1,67,77,198 मतदाता है, जिसमें 90,26,051 पुरुष, 77,50,356 महिला व 791 थर्ड जेंडर हैं। पिछले चुनाव में इन आठ सीटों में से सात भाजपा और एक बसपा की झोली में गई थीं।पश्चिमी उप्र की इन आठ सीटों पर शुक्रवार सुबह सात से शाम छह बजे तक वोट डाले जाएंगे। गौतम बुद्ध नगर व मथुरा सीट पर सर्वाधिक 15-15 और बुलंदशहर में सबसे कम छह प्रत्याशी अपनी किस्मत आजमा रहे हैं। अमरोहा में 12, मेरठ में आठ, बागपत में सात, गाजियाबाद व अलीगढ़ में 14-14 प्रत्याशी चुनाव लड़ रहे हैं।दूसरे चरण के आठ लोकसभा क्षेत्रों के तहत 40 विधानसभा आती है, जोकि अमरोहा, हापुड़, मरेठ, बागपत, गाजियाबाद, गौतमबुद्धनगर, बुलंदशहर, अलीगढ़ एवं मथुरा जिले में स्थित हैं। मुख्य निर्वाचन अधिकारी नवदीप रिणवा ने बताया कि गुरुवार को मतदेय स्थलों (पोलिंग बूथों) के लिए पोलिंग पार्टियां रवाना होंगी।\n\nद्वितीय चरण के सभी जिला निर्वाचन अधिकारियों को मतदान केंद्रों और मतदेय स्थलों (पोलिंग बूथ) पर मतदाताओं एवं मतदान कर्मियों के लिए जरूरी सुविधाएं उपलब्ध कराने के निर्देश दिए गए हैं। पोलिंग पार्टियों के रवाना होने से पहले सभी मतदान कर्मियों को हीट स्ट्रोक से बचने और स्वास्थ्य के दृष्टिगत मेडिकल किट उपलब्ध कराई जाएगी।\n\n\nलोकसभा क्षेत्र - पुरुष - महिला - थर्ड जेंडर - कुल\n\nअमरोहा - 9,08,551 - 8,08,035 - 55 - 17,16,641\nमेरठ - 10,75,368 - 9,25,022 - 140 - 20,00,530\nबागपत - 8,97,703 - 7,55,369 - 74 - 16,53,146\nगाजियाबाद - 16,23,506 - 13,21,804 - 177 - 29,45,487\nगौतमबुद्धनगर - 14,50,795 - 12,24,234 - 119 - 26,75,148\nबुलंदशहर - 9,75,287 - 8,84,126 - 49 - 18,59,462\nअलीगढ़ - 10,62,470 - 9,34,652 - 112 - 19,97,234\n\nमथुरा - 10,32,371 - 8,97,114 - 65 - 19,29,550\n\nअमरोहा : भारतीय जनता पार्टी से कंवर सिंह तंवर, इंडियन नेशनल कांग्रेस से कुंवर दानिश अली, बहुजन समाज पार्टी से मुजाहिद हुसैन, अखिल भारतीय परिवार पार्टी से सुहैल हैदर, निर्दलीय प्रत्याशियों में काशिफ हुसैन, कुमदेश कुमार, कुशाग्र, जीतपाल राणा, दानिश, नईम उद्दीन, नरेंद्र सिंह व सुरेश।\n\nमेरठ : भारतीय जनता पार्टी से अरुण गोविल, बहुजन समाज पार्टी से देवव्रत कुमार त्यागी, समाजवादी पार्टी से सुनीता वर्मा, सबसे अच्छी पार्टी से हाजी अफजाल, सोशल डेमोक्रेटिक पार्टी आफ इंडिया से आबिद हुसैन, राष्ट्रीय शोषित समाज पार्टी से भूपेन्द्र पाल उर्फ भुप्पी भाई, मजलूम समाज पार्टी से लियाकत, जय हिंद नेशनल पार्टी से डा. हिमांशु भटनागर।\nबागपत : समाजवादी पार्टी से अमरपाल, बहुजन समाज पार्टी से प्रवीण बंसल, सर्वजन समता पार्टी से महेंद्र सिंह, आजाद अधिकार सेना से मुकेश कुमार शर्मा, राष्ट्रीय लोक दल से डा. राजकुमार सांगवान, सर्वजन लोक शक्ति पार्टी से रूबी कश्यप, स्वतंत्र जनताराज पार्टी से सुखवीर सिंह।\n\nगाजियाबाद : भारतीय जनता पार्टी से अतुल गर्ग, इंडियन नेशनल कांग्रेस से डाली शर्मा, बहुजन समाज पार्टी से नंद किशोर पुंडीर, राष्ट्र निर्माण पार्टी से आनन्द कुमार, राष्ट्रीय जन कर्मठ पार्टी से अंशुल गुप्ता, सुभाषवादी भारतीय समाजवादी पार्टी (सुभास पार्टी) से धीरेंद्र सिंह भदौरिया, समाज विकास क्रांति पार्टी से नमह, राइट टू रिकाल पार्टी से पूजा सक्सेना, निर्दलीय प्रत्याशियों में अभिषेक पुंडीर, अवधेश कुमार, औरंगजेब, कविता, नत्थूसिंह चौधरी, रवि कुमार पांचाल।\n\nगौतमबुद्धनगर : समाजवादी पार्टी से डा. महेन्द्र सिंह नागर, भारतीय जनता पार्टी से डा. महेश शर्मा, बहुजन समाज पार्टी से राजेन्द्र सिंह सोलंकी, नेशनल पार्टी से किशोर सिंह, भारतीय राष्ट्रीय जनसत्ता से नरेश नौटियाल, सुभाषवादी भारतीय समाजवादी पार्टी (सुभास पार्टी) से नारावेदश्वर, वीर के वीर इंडियन पार्टी से भीम प्रकाश जिज्ञासु, अखिल भारतीय परिवार पार्टी से मनीष कुमार द्विवेदी, सुपर पावर इंडिया पार्टी से रण सिंह डुडी, जय हिंद नेशनल पार्टी से राजीव मिश्रा, लोकतांत्रिक जनशक्ति पार्टी से कु. शालू, निर्दलीय प्रत्याशियों में पराग कौशिक, महकार सिंह, मुमताज आलम, शिवम आशुतोष।\n\nबुलंदशहर : बहुजन समाज पार्टी से गिरीश चंद्र, भारतीय जनता पार्टी से डा. भोला सिंह, इंडियन नेशनल कांग्रेस से शिवराम, ऋषिवादी कर्म शील युवा परमार्थी पार्टी से राजेश तुरैहा, निर्दलीय प्रत्याशियों में प्रदीप कुमार, सोनम भारती।\nअलीगढ़ : समाजवादी पार्टी से बिजेन्द्र सिंह, भारतीय जनता पार्टी से सतीश कुमार गौतम, बहुजन समाज पार्टी से हितेन्द्र कुमार उर्फ बंटी उपाध्याय, समान अधिकार पार्टी से मनोज कुमार उर्फ मनोज लोधी, लोकतांत्रिक जनशक्ति पार्टी से मनोज कुमार शर्मा एडवोकेट, राष्ट्रीय शोषित समाज पार्टी से राज कुमार, स्वतंत्र जनताराज पार्टी से सतीश कुमार, मौलिक अधिकार पार्टी से सुरेन्द्र, निर्दलीय प्रत्याशियों में केशव देव उर्फ पंडित केशव देव गौतम, दिलीप शर्मा, महेश चन्द्र शर्मा, राजेश कुमार, सतीश कुमार, ज्ञानी राम।\n\n",
        "description": "UP Lok Sabha Election 2024 Second Phase दूसरे चरण में अमरोहा मेरठ बागपत गाजियाबाद गौतम बुद्ध नगर बुलंदशहर अलीगढ़ और मथुरा लोकसभा क्षेत्रों में 26 अप्रैल को मतदान होगा। इस चरण में कुल 91 उम्मीदवार चुनाव मैदान में हैं जिसमें 10 महिला प्रत्याशी हैं। आठ लोकसभा क्षेत्रों में कुल 16777198 मतदाता है जिसमें 9026051 पुरुष 7750356 महिला व 791 थर्ड जेंडर हैं।"
    }
]