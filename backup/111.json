[
    {
        "id": "23664720",
        "url": "https://www.jagran.com/uttar-pradesh/lucknow-city-cm-yogi-cabinet-may-be-expanded-till-march10-23664720.html",
        "title": "योगी मंत्रिमंडल को लेकर बड़ी खबर, जल्द हो सकता है विस्तार; ओपी राजभर और RLD के कोटे से एक मंत्री बनाए जाने की अटकलें",
        "body": " जागरण संवाददाता, लखनऊ। यूपी में मंत्रिमंडल विस्तार तारीख सामने आ गई है। जल्द ही सीएम योगी आदित्यनाथ सरकार की कैबिनेट का विस्तार हो सकता है। सूत्रों का कहना है कि 10 मार्च तक योगी मंत्रिमंडल का विस्तार हो सकता है। इसमें आरएलडी कोटे से एक मंत्री बनेंगे।मंत्रिमंडल विस्तार दो-चार दिनों में या यूं कहें कि कभी भी हो सकता है। अपना दल(एस) की तरह रालोद का मंत्री बनने के अलावा ओमप्रकाश राजभर, दारा सिंह चौहान के साथ ही भाजपा में शामिल कुछ और नेताओं को मंत्री बनाया जा सकता है।विधानमंडल के बजट सत्र के बाद योगी मंत्रिमंडल के विस्तार की सुगबुगाहट शुरू हो गई है। आसार हैं कि मंत्रिमंडल का विस्तार व्यापक फेरबदल की बजाय सीमित होगा। घोसी विधान सभा उपचुनाव हारने के बाद भी भाजपा की ओर से विधान परिषद भेजे गए दारा सिंह चौहान और एनडीए में फिर शामिल हुए सुभासपा अध्यक्ष ओम प्रकाश राजभर को मंत्रिमंडल में जगह मिलना तय माना जा रहा है।\nइसे भी पढ़ें- गोरखपुर में स्मार्ट रोड पर और बढ़ाएंगे हरियाली, दीवारों को बनाएंगे सुंदर, प्रस्ताव को जल्द मिलेगी मंजूरी\n\nओपी राजभर और दारा सिंह चौहान को मिल सकती है बड़ी जिम्मेदारी\nराजभर के एनडीए और दारा सिंह चौहान के सपा छोड़ भाजपा में शामिल होने के बाद से ही दोनों को मंत्रिमंडल में शामिल किए जाने की अटकलें लग रही थीं। घोसी उपचुनाव में मिली हार के बाद चौहान और राजभर दोनों निशाने पर थे।\n\n\n",
        "description": "यूपी में मंत्रिमंडल विस्तार तारीख सामने आ गई है। जल्द ही सीएम योगी आदित्यनाथ सरकार की कैबिनेट का विस्तार हो सकता है। सूत्रों का कहना है कि 10 मार्च तक योगी मंत्रिमंडल का विस्तार हो सकता है। अपना दल(एस) की तरह रालोद का मंत्री बनने के अलावा ओमप्रकाश राजभर दारा सिंह चौहान के साथ ही भाजपा में शामिल कुछ और नेताओं को मंत्री बनाया जा सकता है।"
    },
    {
        "id": "23664655",
        "url": "https://www.jagran.com/uttar-pradesh/lucknow-city-action-will-be-taken-against-the-person-making-pm-modi-memes-case-registered-in-lucknow-23664655.html",
        "title": "PM के मीम्स बनाने वाले पर होगी कार्रवाई, लखनऊ में दर्ज हुआ केस; शिकायत में कहा- भ्रामक तथ्यों के आधार पर VIDEO...",
        "body": "जागरण संवाददाता, लखनऊ। प्रधानमंत्री नरेन्द्र मोदी के संबोधन वाले वीडियो से छेड़छाड़ करके इंटरनेट मीडिया पर प्रसारित करने वाले अज्ञात आरोपित के खिलाफ मुकदमा दर्ज हुआ है। हजरतगंज थाने में वजीर हसन रोड़ निवासी शिवमुनी ने तहरीर दी। इंस्पेक्टर विक्रम के मुताबिक साजिश के तहत झूठे तथ्यों का वीडियो प्रसारित करने वाले की तलाश जारी है।शिवमुनी सिंह मूलरूप से रायबरेली के सेमरी जगरासी निवासी है। शिकायतकर्ता ने बताया कि इंटरनेट मीडिया पर इंस्टाग्राम आइडी के जरिए एक मीम्स प्रसारित किया जा रहा है।प्रधानमंत्री के अलग-अलग वीडियो के कुछ-कुछ अंश को कट, कापी और पेस्ट करके जोड़ने के बाद inc_uttarpradesh नामक के इंस्टाग्राम आइडी द्वारा प्रसारित किया जा रहा है। पीएम द्वारा असली वीडियो में बोलने वाले अंश को हटाकर दूसरी आवाज के जरिए मीम्स बनाया जा रहा है।\n\n",
        "description": " शिकायतकर्ता ने बताया कि इंटरनेट मीडिया पर इंस्टाग्राम आइडी के जरिए एक मीम्स प्रसारित किया जा रहा है। प्रधानमंत्री के अलग-अलग वीडियो के कुछ-कुछ अंश को कट कापी और पेस्ट करके जोड़ने के बाद inc_uttarpradesh नामक के इंस्टाग्राम आइडी द्वारा प्रसारित किया जा रहा है। पीएम द्वारा असली वीडियो में बोलने वाले अंश को हटाकर दूसरी आवाज के जरिए मीम्स बनाया जा रहा है।"
    },
    {
        "id": "23664647",
        "url": "https://www.jagran.com/uttar-pradesh/lucknow-city-81816-children-will-get-free-admission-in-up-private-schools-know-how-you-get-benifit-under-rte-aka-right-to-education-23664647.html",
        "title": "UP में RTE के तहत करीब 82 हजार बच्चों को प्राइवेट स्कूलों में फ्री एडमिशन मिलेगा, अभी दो चरण बाकी; 5.25 होने हैं एडमिशन",
        "body": "राज्य ब्यूरो, लखनऊ : निजी स्कूलों में पूर्व प्राथमिक व कक्षा एक में गरीब परिवारों के 81,816 बच्चों को निश्शुल्क दाखिला दिलाया जाएगा। शिक्षा का अधिकार अधिनियम (RTE) के तहत इन बच्चों को मुफ्त दाखिला दिलाने के लिए पहले चरण की लाटरी में यह बच्चे पात्र पाए गए हैं।आगे तीन चरण अभी बाकी हैं। 54 हजार निजी स्कूलों में 5.25 लाख सीटें हैं। बीते वर्ष एक लाख बच्चों का प्रवेश कराया गया था। अब इस बार कम से कम दोगुणा प्रवेश कराने का लक्ष्य रखा गया है।महानिदेशक, स्कूल शिक्षा कंचन वर्मा की ओर से सभी जिलों के बेसिक शिक्षा अधिकारियों को निर्देश दिए गए हैं कि शत-प्रतिशत बच्चों का प्रवेश निजी स्कूलों में कराया जाए। पहले चरण में बीते 26 फरवरी को आनलाइन लाटरी निकाली गई थी।\nइस चरण में 1.82 लाख बच्चों के प्रवेश के लिए अभिभावकों ने आवेदन किया था और 1.37 लाख बच्चों के आवेदन जांच में सही पाए गए थे। पहले चरण में जिन 81,816 बच्चों को सीटें आवंटित की गई हैं उसमें 42,405 लड़के व 39,408 लड़कियां शामिल हैं।\n\n",
        "description": "RTE पहले चरण में बीते 26 फरवरी को आनलाइन लाटरी निकाली गई थी। इस चरण में 1.82 लाख बच्चों के प्रवेश के लिए अभिभावकों ने आवेदन किया था और 1.37 लाख बच्चों के आवेदन जांच में सही पाए गए थे। पहले चरण में जिन 81816 बच्चों को सीटें आवंटित की गई हैं उसमें 42405 लड़के व 39408 लड़कियां शामिल हैं।"
    },
    {
        "id": "23664640",
        "url": "https://www.jagran.com/uttar-pradesh/lucknow-city-aimim-will-contest-elections-on-20-minority-dominated-seats-how-akhilesh-will-tackle-asaduddin-owaisi-equation-in-lok-sabha-election2024-23664640.html",
        "title": "ओवैसी की पार्टी UP में इन अल्पसंख्यक बहुल 20 सीटों पर लड़ेगी चुनाव, AIMIM की चुनौती से कैसे निपटेंगे अखिलेश-कांग्रेस",
        "body": "राज्य ब्यूरो, लखनऊ। असदुद्दीन ओवैसी की पार्टी आल इंडिया मजलिस-ए-इत्तेहादुल मुस्लिमीन (एआइएमआइएम) प्रदेश की 20 अल्पसंख्यक बहुल लोकसभा सीटों पर चुनाव लड़ने की तैयारी कर रही है। इसमें आजमगढ़, संभल, बदायूं, मेरठ, मुरादाबाद, अमरोहा, बिजनौर, फूलपुर आदि प्रमुख सीटें हैं। पार्टी की प्रदेश इकाई ने राष्ट्रीय अध्यक्ष असदुद्दीन ओवैसी को 20 सीटों पर चुनाव लड़ने का प्रस्ताव भेज दिया है।एआइएमआइएम के प्रदेश अध्यक्ष शौकत अली ने बताया कि उनकी पार्टी प्रदेश में अल्पसंख्यक बहुल सीटों पर चुनाव लड़ेगी। प्रदेश में ऐसी 20 सीटों पर लड़ने की बात कही गई है। प्रदेश अध्यक्ष ने बताया कि राष्ट्रीय अध्यक्ष को प्रस्ताव भेज दिया गया है वहां से हरी झंडी मिलने के बाद प्रत्याशियों के चयन का काम शुरू हो जाएगा।",
        "description": "Lok Sabha Election 2024 एआइएमआइएम के प्रदेश अध्यक्ष शौकत अली ने बताया कि उनकी पार्टी प्रदेश में अल्पसंख्यक बहुल सीटों पर चुनाव लड़ेगी। प्रदेश में ऐसी 20 सीटों पर लड़ने की बात कही गई है। प्रदेश अध्यक्ष ने बताया कि राष्ट्रीय अध्यक्ष को प्रस्ताव भेज दिया गया है वहां से हरी झंडी मिलने के बाद प्रत्याशियों के चयन का काम शुरू हो जाएगा।\n\n"
    },
    {
        "id": "23664517",
        "url": "https://www.jagran.com/uttar-pradesh/lucknow-city-ias-officers-hemant-sudhir-and-ram-narayan-retired-chief-secretary-mentioned-shrimadbhagvadgita-23664517.html",
        "title": "आईएएस अधिकारी हेमंत, सुधीर व राम नारायण हुए सेवानिवृत्त, मुख्य सचिव ने किया श्रीमद्भगवद्गीता का उल्लेख",
        "body": "राज्य ब्यूरो, लखनऊ। आईएएस अधिकारी हेमंत राव, सुधीर गर्ग तथा राम नारायण सिंह यादव गुरुवार को सेवानिवृत्त हो गए हैं। इस संदर्भ में मुख्य सचिव दुर्गा शंकर मिश्र ने सचिवालय परिसर में आयोजित समारोह में तीनों अधिकारियों व सचिवालय प्रशासन में तैनात 11 कर्मचारियों को सेवानिवृत्त होने पर सम्मानित किया। हेमंत राव राजस्व परिषद के अध्यक्ष के पद पर तैनात थे। वहीं सुधीर गर्ग अपर मुख्य सचिव राजस्व और राम नारायण सिंह यादव विशेष सचिव सचिवालय प्रशासन के पद पर तैनात थे। मुख्य सचिव ने कहा कि दुनिया में कोई भी चीज समाप्त न होकर एक चक्र में चलती रहती है। अभी तक आप लोग प्रशासनिक सेवा में कई बंधनों से बंधे हुए थे। \n",
        "description": "UP News- आईएएस अधिकारी हेमंत राव सुधीर गर्ग तथा राम नारायण सिंह यादव गुरुवार को सेवानिवृत्त हो गए हैं। इस संदर्भ में मुख्य सचिव दुर्गा शंकर मिश्र ने सचिवालय परिसर में आयोजित समारोह में तीनों अधिकारियों व सचिवालय प्रशासन में तैनात 11 कर्मचारियों को सेवानिवृत्त होने पर सम्मानित किया। हेमंत राव राजस्व परिषद के अध्यक्ष के पद पर तैनात थे।"
    },
    {
        "id": "23664537",
        "url": "https://www.jagran.com/uttar-pradesh/lucknow-city-permission-to-make-state-government-a-party-in-rahul-gandhi-case-had-spoken-derogatory-things-against-savarkar-23664537.html",
        "title": "राहुल गांधी के मामले में राज्य सरकार को पक्षकार बनाने की अनुमति, वीर सावरकर के खिलाफ बोली थीं अपमानजनक बातें",
        "body": "विधि संवाददाता, लखनऊ। कांग्रेस नेता व सांसद राहुल गांधी के खिलाफ दाखिल आपराधिक निगरानी याचिका में एमपी/ एमएलए कोर्ट के विशेष न्यायाधीश हरबंश नारायण ने प्रारंभिक सुनवाई के बाद राज्य सरकार को पक्षकार बनाने की अनुमति प्रदान कर दी है। इस मामले की अगली सुनवाई आगामी 11 मार्च को होगी।सेंट्रल बार एसोसिएशन के पूर्व महासचिव अधिवक्ता नृपेंद्र पांडे की ओर से कोर्ट के समक्ष यह निगरानी याचिका दाखिल की गई थी। जिस पर सांसद के अधिवक्ता द्वारा आपत्ति उठाई गई थी कि निगरानीकर्ता ने राज्य सरकार को पक्षकार नहीं बनाया है। जबकि राज्य सरकार को पक्षकार बनाए बिना निगरानी याचिका पोषण योग्य नहीं है। जिसके बाद निगरानी कर्ता ने राज्य सरकार को पक्षकार बनाने की अनुमति दिए जाने संबंधी याचिका दाखिल किया।निगरानीकर्ता नृपेंद्र पांडे ने याचिका में बताया था कि 17 नवंबर 2022 को जिला अकोला, महाराष्ट्र में राहुल गांधी की भारत जोड़ो यात्रा के दौरान एक रैली थी। वहां राहुल गांधी ने जानबूझ कर एक सोची समझी रणनीति के तहत वीर विनायक दामोदर सावरकर के खिलाफ अपमानजनक बातें बोली थीं।\nनृपेंद्र पांडेय ने राहुल गांधी के खिलाफ एमपी/एमएलए कोर्ट के विशेष मजिस्ट्रेट के समक्ष परिवाद दाखिल किया था, जिसे निचली अदालत ने 14 जून 2023 को खारिज कर दिया था। जिसके बाद याचिकाकर्ता ने सत्र न्यायालय में निगरानी याचिका दाखिल कर दी थी, जिसे 26 सितंबर 2023 को स्वीकार कर लिया गया था।\n\n\nयह भी पढ़ें: Lok Sabha Election: 17 सीटों पर ताकत जुटा रही कांग्रेस, अमेठी-रायबरेली की जिम्मेदारी गांधी परिवार के इन करीबी नेताओं को मिली\n\n\n\n",
        "description": "निगरानीकर्ता नृपेंद्र पांडे ने याचिका में बताया था कि 17 नवंबर 2022 को जिला अकोला महाराष्ट्र में राहुल गांधी की भारत जोड़ो यात्रा के दौरान एक रैली थी। वहां राहुल गांधी ने जानबूझ कर एक सोची समझी रणनीति के तहत वीर विनायक दामोदर सावरकर के खिलाफ अपमानजनक बातें बोली थीं। इस मामले की अगली सुनवाई आगामी 11 मार्च को होगी।\n\n"
    },
    {
        "id": "23664534",
        "url": "https://www.jagran.com/uttar-pradesh/lucknow-city-union-information-and-broadcasting-minister-anurag-thakur-will-inaugurate-the-dialogue-on-possibilities-of-change-and-development-in-uttar-pradesh-23664534.html",
        "title": "यूपी में परिवर्तन और विकास की संभावनाओं पर संवाद शुक्रवार को, केंद्रीय सूचना एवं प्रसारण मंत्री अनुराग ठाकुर करेंगे शुभारंभ",
        "body": "जागरण संवाददाता, लखनऊ। यह नए भारत का नया उत्तर प्रदेश है। अब यहां धार्मिक पयर्टन की राह सुगम है तो कानून व्यवस्था पर भरोसा बढ़ा है, उद्यमी भी अब यहां निवेश सुरक्षित मानते हैं। यह उत्तर प्रदेश अपनी समृद्ध सांस्कृतिक विरासत, ऐतिहासिक धरोहर, प्राकृतिक संसाधन, प्राकृतिक सौंदर्य के लिए विख्यात है। तकरीबन 3,08,000 वर्ग किलोमीटर क्षेत्र में फैले इस राज्य को 'देश का गौरव' कहा जाता है। पिछले लगभग एक दशक में उत्तर प्रदेश में महिला सशक्तिकरण, किसान, शिक्षा, चिकित्सा, गुड गवर्नेंस, रोजगार की दिशा में तेजी से विकास हुआ है।उत्तर प्रदेश की इसी यात्रा और भविष्य की संभावनाओं पर शुक्रवार को संवाद होगा। होटल ताजमहल में इस जागरण संवाद का शुभारंभ सुबह साढ़े दस बजे केंद्रीय सूचना और प्रसारण एवं युवा कार्यक्रम तथा खेल मंत्री अनुराग ठाकुर करेंगे। वह नए भारत के नए उत्तर प्रदेश पर संवाद करेंगे।\nइसके उपरांत उत्तर प्रदेश को विश्व में पहचान दे रहे धार्मिक पर्यटन पर चर्चा के लिए प्रदेश के पर्यटन एवं संस्कृति मंत्री जयवीर सिंह उपस्थित रहेंगे। इस सत्र में श्री काशी विश्वनाथ मंदिर न्यास परिषद के सदस्य प्रो. बृजभूषण ओझा तथा ट्रेवल एजेंट एसोसिएशन आफ इंडिया यूपी चैप्टर के पूर्व अध्यक्ष सुनील बी सत्यवक्ता चर्चा करेंगे। कानून व्यवस्था भरोसे के धरातल पर कितनी उतरी है, यह बताने के लिए उपस्थित रहेंगे पुलिस महानिदेशक प्रशांत कुमार तथा यूपी फोरेंसिक यूनिवर्सिटी के निदेशक डॉ. जीके गोस्वामी।\n\n\nउत्तर प्रदेश अब फिल्म निर्माताओं की पसंद बनता जा रहा है, इसलिए उत्तर प्रदेश में फिल्म उद्योग की संभावनाओं एवं चुनौतियों पर फिल्म अभिनेता और सांसद रवि किशन, फिल्म निर्माता विनोद भानुशाली तथा अभिनेता रवि दुबे विमर्श करेंगे। उद्यमियों और निवेशकों को उत्तर प्रदेश कितना लुभा रहा है, यह बताने के लिए सचिव इंडस्ट्रीज कामर्स अभिषेक प्रकाश, स्वरूप इंडस्ट्रीज के चेयरमैन आनंद स्वरूप तथा कानपुर के दिग्गज उद्यमी अतुल सेठ वार्तालाप करेंगे।\n\nयूपी की चर्चा बिना राजनीति के अधूरी है और उस पर से नेताओं के बिगड़े बोल चर्चा में रहते हैं। नेताओं के बोलबचन पर भाजपा के प्रदेश प्रवक्ता संजय चौधरी, सपा के राष्ट्रीय प्रवक्ता डॉ. आशुतोष वर्मा पटेल तथा कांग्रेस के प्रवक्ता डॉ. सीपी राय बात करेंगे। समापन सत्र में उप मुख्यमंत्रीद्वय ब्रजेश पाठक और केशव मौर्य बताएंगे कि उत्तर प्रदेश कितना बदला है। इस संवाद में उन विभूतियों को भी सम्मानित किया जाएगा, जिन्होंने समाज के लिए उल्लेखनीय योगदान दिया है।\n\n\n",
        "description": "उत्तर प्रदेश की इसी यात्रा और भविष्य की संभावनाओं पर शुक्रवार को संवाद होगा। होटल ताजमहल में इस जागरण संवाद का शुभारंभ सुबह साढ़े दस बजे केंद्रीय सूचना और प्रसारण एवं युवा कार्यक्रम तथा खेल मंत्री अनुराग ठाकुर करेंगे। वह नए भारत के नए उत्तर प्रदेश पर संवाद करेंगे। इसके बाद कानून व्यवस्था भरोसे के धरातल पर कितनी उतरी है यह बताने के लिए उपस्थित रहेंगे पुलिस महानिदेशक प्रशांत कुमार।"
    },
    {
        "id": "23664484",
        "url": "https://www.jagran.com/uttar-pradesh/lucknow-city-up-ips-retired-two-ips-including-dg-mukul-goyal-retired-23664484.html",
        "title": "UP IPS Retired: डीजी मुकुल गोयल समेत दो आईपीएस सेवानिवृत्त",
        "body": "राज्य ब्यूरो, लखनऊ। पूर्व डीजीपी मुकुल गोयल समेत दो आईपीएस अधिकारियों का कार्यकाल गुरुवार को पूरा हो गया। 1987 बैच के आईपीएस अधिकारी मुकुल गोयल वर्तमान में डीजी सिविल डिफेंस के पद पर कार्यरत थे। ",
        "description": "पूर्व डीजीपी मुकुल गोयल समेत दो आईपीएस अधिकारियों का कार्यकाल गुरुवार को पूरा हो गया। 1987 बैच के आईपीएस अधिकारी मुकुल गोयल वर्तमान में डीजी सिविल डिफेंस के पद पर कार्यरत थे। शासन ने 2021 को उन्हें डीजीपी नियुक्त किया था। कुछ नाराज़गियों के चलते गोयल काे 11 मई 2022 को डीजीपी के पद से हटा दिया गया था और डीजी सिविल डिफेंस के पद पर तैनाती दी गई थी।"
    },
    {
        "id": "23664520",
        "url": "https://www.jagran.com/uttar-pradesh/lucknow-city-wife-can-file-domestic-violence-case-even-after-marriage-is-declared-void-says-lucknow-high-court-23664520.html",
        "title": "शादी शून्य घोषित हो जाने के बाद भी पत्नी दाखि‍ल कर सकती है घरेलू हिंसा का केस: HC",
        "body": "विधि संवाददाता, लखनऊ। इलाहाबाद हाई कोर्ट की लखनऊ खंडपीठ ने कहा है कि शादी शून्य घोषित हो जाने के बावजूद पत्नी घरेलू हिंसा का मुकदमा दाखिल कर सकती है। शादी को समाप्त किए जाने से घरेलू हिंसा अधिनियम की धारा 12 के तहत दाखिल परिवाद पर कोई असर नहीं पड़ेगा। यह निर्णय न्यायमूर्ति सुभाष विद्यार्थी की एकल पीठ ने पति की ओर से दाखिल याचिका को खारिज करते हुए पारित किया है।प्रतापगढ़ के इस मामले में याची पति का कहना था कि उसकी और शिकायतकर्ता पत्नी की शादी को 26 मार्च 2021 को सक्षम न्यायालय द्वारा डिक्री पारित करते हुए शून्य घोषित किया जा चुका है। पति-पत्नी के सगोत्रीय होने के कारण उनका विवाह हिंदू विवाह अधिनियम की धारा 5(वी) के तहत प्रतिबंधित था। पत्नी बायपोलर डिसार्डर से भी पीड़ित थी। इस तथ्य को छिपा कर उसने शादी की थी।दलील दी गई कि परिवार न्यायालय द्वारा उनकी शादी शून्य घोषित हो चुकी है लिहाजा घरेलू हिंसा अधिनियम के तहत पति के खिलाफ मुकदमा नहीं चलाया जा सकता। कोर्ट ने इस दलील को खारिज करते हुए कहा कि अलग होने से पूर्व याची व विपक्षी पति-पत्नी की तरह ही रह रहे थे और एक घरेलू नातेदारी में थे।\n\nशादी के शून्य घोषित होने तक दोनों एक-दूसरे से शादी के रिश्ते में बंधे थे। यहां तक कि शादी के शून्य घोषित होने से पूर्व वे वैवाहिक रिश्ते में ही रहे, लिहाजा पत्नी घरेलू हिंसा अधिनियम के तहत पीड़िता मानी जाएगी और उसे धारा 12 के तहत परिवाद दाखिल करने का पूर्ण अधिकार है।\n\nयह भी पढ़ें: Lok Sabha Election: 17 सीटों पर ताकत जुटा रही कांग्रेस, अमेठी-रायबरेली की जिम्मेदारी गांधी परिवार के इन करीबी नेताओं को मिली\n\n\n\n",
        "description": "इलाहाबाद हाई कोर्ट की लखनऊ खंडपीठ ने कहा है कि शादी शून्य घोषित हो जाने के बावजूद पत्नी घरेलू हिंसा का मुकदमा दाखिल कर सकती है। शादी को समाप्त किए जाने से घरेलू हिंसा अधिनियम की धारा 12 के तहत दाखिल परिवाद पर कोई असर नहीं पड़ेगा। यह निर्णय न्यायमूर्ति सुभाष विद्यार्थी की एकल पीठ ने पति की ओर से दाखिल याचिका को खारिज करते हुए पारित किया है।"
    },
    {
        "id": "23664454",
        "url": "https://www.jagran.com/uttar-pradesh/lucknow-city-congress-is-gathering-strength-on-17-seats-for-lok-sabha-election-2024-kl-sharma-indal-rawat-devanand-mishra-23664454.html",
        "title": "Lok Sabha Election: 17 सीटों पर ताकत जुटा रही कांग्रेस, अमेठी-रायबरेली की जिम्मेदारी गांधी परिवार के इन करीबी नेताओं को मिली",
        "body": "राज्य ब्यूरो, लखनऊ। सपा के साथ गठबंधन के बाद कांग्रेस ने उसके हिस्से आईं 17 सीटों पर ताकत जुटाने के प्रयास शुरू कर दिए हैं। इनमें भी परंपरागत सीट अमेठी व रायबरेली को छोड़कर शेष 15 सीटों पर बूथ स्तर पर टीम खड़ी करने पर खास फोकस है।हालांकि पार्टी नेताओं का कहना है कि सभी 80 लोकसभा सीटों पर संगठन को सक्रिय करने के साथ ही हर लोकसभा क्षेत्र में औसतन 1,500 बूथ एजेंट बनाने का लक्ष्य रखा गया है। इसे लेकर कार्यकर्ताओं को जुटाया जा रहा है। जल्द बूथ एजेंटों को सूचीबद्ध कर उनके सत्यापन की प्रक्रिया शुरू की जाएगी।कांग्रेस ने लोकसभा चुनाव के विधायक वीरेन्द्र चौधरी के नेतृत्व में वार रूम की स्थापना की है। वार रूम के सदस्य डा.आरपी त्रिपाठी, नईम सिद्दीकी, अनिल यादव, संजय दीक्षित व संजय सिंह को तीन-तीन लोकसभा क्षेत्रों की जिम्मेदारी सौंपी जाएगी।\nपार्टी सूत्रों के अनुसार रायबरेली सीट पर मोर्चा गांधी-नेहरू परिवार के करीबी वरिष्ठ नेता केएल शर्मा व कोआर्डिनेटर इंदल रावत संभालेंगे। वहीं अमेठी में कोआर्डिनेटर देवानंद मिश्रा के साथ एक अलग टीम मोर्चा संभालेंगी।\n\nपार्टी ने लोकसभा क्षेत्रों के समन्वयकों के लिए मार्गदर्शन पुस्तिका भी जारी की है। जिसमें संगठनात्मक कार्याें के साथ ही बूथ स्तर पर कार्यकर्ताओं के चयन को लेकर विस्तृत दिशा निर्देश दिए गए हैं। पुराने नेताओं व कार्यकर्ताओं को जोड़ने का निर्देश भी दिया गया है।\n",
        "description": "कांग्रेस ने लोकसभा चुनाव के विधायक वीरेन्द्र चौधरी के नेतृत्व में वार रूम की स्थापना की है। वार रूम के सदस्य डा.आरपी त्रिपाठी नईम सिद्दीकी अनिल यादव संजय दीक्षित व संजय सिंह को तीन-तीन लोकसभा क्षेत्रों की जिम्मेदारी सौंपी जाएगी। सूत्रों के अनुसार रायबरेली पर मोर्चा गांधी-नेहरू परिवार के करीबी नेता केएल शर्मा व कोआर्डिनेटर इंदल रावत संभालेंगे। वहीं अमेठी में कोआर्डिनेटर देवानंद मिश्रा के साथ एक टीम मोर्चा संभालेंगी।"
    }
]