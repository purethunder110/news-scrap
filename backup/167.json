[
    {
        "id": "23641177",
        "url": "https://www.jagran.com/uttar-pradesh/lucknow-city-up-ias-transfer-late-night-transfer-of-ias-officers-in-uttar-pradesh-dms-of-many-districts-changed-see-the-list-here-23641177.html",
        "title": "UP IAS Transfer: यूपी में देर रात हुआ आईएएस अधिकारियों का तबादला, कई जिलों के डीएम बदले, यहां देखें लिस्ट",
        "body": "राज्य ब्यूरो, लखनऊ। प्रदेश सरकार ने सोमवार की देर रात 19 आईएएस अधिकारियों के तबादले कर दिए। इनमें आठ जिलों के डीएम भी शामिल हैं। इनमें से कई आईएएस अधिकारी एक ही स्थान पर तीन वर्ष की अवधि से तैनात थे। इन्हें चुनाव आयोग के निर्देश पर हटाया गया है। बरेली विकास प्राधिकरण के उपाध्यक्ष जोगिन्द्र सिंह को पीलीभीत का डीएम बनाया गया है। अलीगढ़ के डीएम इंद्र विक्रम सिंह को इसी पद पर गाजियाबाद भेजा गया है। गाजियाबाद के डीएम आरके सिंह को कानपुर नगर का डीएम बनाया गया है। कानपुर नगर के डीएम विशाख जी. को अलीगढ़ का डीएम बनाया गया है। फर्रुखाबाद के डीएम संजय कुमार सिंह प्रथम को रामपुर भेजा गया है। रामपुर के डीएम रविंद्र कुमार मंदर को जौनपुर का डीएम बनाया गया है। राज्य संपत्ति अधिकारी बीके सिंह को फर्रुखाबाद का डीएम बनाया गया है। \nश्रम विभाग में तैनात निशा आनंद को अमेठी का डीएम बनाया गया है। खाद्य सुरक्षा एवं औषधि प्रशासन विभाग के विशेष सचिव दिव्यांशु पटेल को मुरादाबाद का नगर आयुक्त और आगरा के मुख्य विकास अधिकारी मनिकनंदन ए. को बरेली विकास प्राधिकरण का उपाध्यक्ष बनाया गया है। \n\nजौनपुर के डीएम अनुज झा अपर मुख्य निर्वाचन अधिकारी बनाए गए हैं। इसके अलावा कई मुख्य विकास अधिकारी भी इधर से उधर किए गए हैं। नियुक्ति विभाग ने इन तबादलों की आधिकारिक जानकारी नहीं दी है।\nयह भी पढ़ें: Lok Sabha Elections︙नीतीश के ‘स्टंट’ के बाद सपा-कांग्रेस में सीट बंटवारा अटका, कहां फंसा पेंच?\n\nयह भी पढ़ें: UP PET Result: यूपी PET का रिजल्ट जारी, 12.58 लाख अभ्यर्थी इम्तिहान में हुए थे शामिल, यहां देखें पूरी जानकारी\n",
        "description": "प्रदेश सरकार ने सोमवार की देर रात 19 आईएएस अधिकारियों के तबादले कर दिए। इनमें आठ जिलों के डीएम भी शामिल हैं। इनमें से कई आईएएस अधिकारी एक ही स्थान पर तीन वर्ष की अवधि से तैनात थे। इन्हें चुनाव आयोग के निर्देश पर हटाया गया है। बरेली विकास प्राधिकरण के उपाध्यक्ष जोगिन्द्र सिंह को पीलीभीत का डीएम बनाया गया है।"
    },
    {
        "id": "23641068",
        "url": "https://www.jagran.com/uttar-pradesh/lucknow-city-up-pet-result-up-pet-result-released-12-lakh-candidates-appeared-in-examination-see-complete-information-here-23641068.html",
        "title": "UP PET Result: यूपी PET का रिजल्ट जारी, 12.58 लाख अभ्यर्थी इम्तिहान में हुए थे शामिल, यहां देखें पूरी जानकारी",
        "body": "राज्य ब्यूरो, लखनऊ। उत्तर प्रदेश अधीनस्थ सेवा चयन आयोग ने पिछले वर्ष 28 व 29 अक्टूबर को आयोजित की गई प्रारंभिक अर्हता परीक्षा (पीईटी)-2023 का परिणाम घोषित कर दिया है। इस लिखित परीक्षा में शामिल हुए अभ्यर्थियों के परीक्षा परिणाम आयोग की वेबसाइट पर अपलोड कर दिए गए हैं। अभ्यर्थी आयोग की वेबसाइट के होमपेज पर दिए गए रिजल्ट्स सेगमेंट/लिंक पर जाकर वांछित प्रविष्टियां अंकित करते हुए अपना अपना परीक्षा परिणाम/स्कोर कार्ड देख सकते हैं। पीईटी में शामिल हुए अभ्यर्थियों का परीक्षा परिणाम/स्कोर आयोग की वेबसाइट पर अपलोड किए जाने की तारीख से एक साल के लिए मान्य होगा।आयोग के सचिव ने बताया कि आयोग के निर्देशों के बाद भी 31 अभ्यर्थियों ने अपनी ओएमआर शीट में प्रश्न पुस्तिका क्रमांक अंकित नहीं किया या त्रुटिपूर्ण अंकित किया था। ऐसे अभ्यर्थियों का अभ्यर्थन निरस्त करते हुए उनके स्कोर कार्ड में परीक्षा परिणाम की स्थिति ‘कैंसिल्ड’ लिखी गई है। \n890 अभ्यर्थियों को केंद्र अधीक्षकों ने लिखित परीक्षा के लिए प्रोविजनल प्रवेश दिया है। उनका स्कोर कार्ड प्रोविजनल अंकित करते हुए जारी किया गया है। छह अभ्यर्थियों का परीक्षा परिणाम जांच के अधीन प्रकाशित किया जा रहा है और उनके स्कोर कार्ड पर यह अंकित कर दिया गया है। वहीं परीक्षा के दौरान अनुचित साधनों का प्रयोग करते पकड़े गए 75 अभ्यर्थियों का अभ्यर्थन निरस्त कर दिया गया है।\n\nगौरतलब है कि पीईटी-2023 गत वर्ष 28 व 29 अक्टूबर को प्रदेश के 35 जिलों के 1058 परीक्षा केंद्रों पर दो पालियों में आयोजित की गई थी। इस परीक्षा के लिए 20,07,533 अभ्यर्थियों ने आवेदन किया था। इसके सापेक्ष 12,58,867 अभ्यर्थी परीक्षा में शामिल हुए थे जबकि 7,48,666 अनुपस्थित थे।\nयह भी पढ़ें: Lok Sabha Elections︙नीतीश के ‘स्टंट’ के बाद सपा-कांग्रेस में सीट बंटवारा अटका, कहां फंसा पेंच?\n\nयह भी पढ़ें: प्रवीण तोगड़िया का बयान- 'अयोध्या की तरह काशी और मथुरा में भी..., हनुमान चालीसा पाठ के लिए देश के...'\n",
        "description": "उत्तर प्रदेश अधीनस्थ सेवा चयन आयोग ने पिछले वर्ष 28 व 29 अक्टूबर को आयोजित की गई प्रारंभिक अर्हता परीक्षा (पीईटी)-2023 का परिणाम घोषित कर दिया है। परीक्षा में शामिल हुए अभ्यर्थियों के परीक्षा परिणाम आयोग की वेबसाइट पर अपलोड कर दिए गए हैं। अभ्यर्थी आयोग की वेबसाइट के होमपेज पर दिए गए रिजल्ट्स सेगमेंट/लिंक पर जाकर वांछित प्रविष्टियां अंकित करते हुए अपना अपना परीक्षा परिणाम/स्कोर कार्ड देख सकते हैं।"
    },
    {
        "id": "23641059",
        "url": "https://www.jagran.com/uttar-pradesh/lucknow-city-lok-sabha-elections-after-nitish-stunt-seat-sharing-between-samajwadi-party-congress-got-stuck-where-is-problem-23641059.html",
        "title": "Lok Sabha Elections︙नीतीश के ‘स्टंट’ के बाद सपा-कांग्रेस में सीट बंटवारा अटका, कहां फंसा पेंच?",
        "body": "राज्य ब्यूरो, लखनऊ। सपा की कांग्रेस के साथ उत्तर प्रदेश में 14-15 लोकसभा सीटों पर गठबंधन की बात बन सकती है। बिहार और बंगाल में विपक्षी गठबंधन आईएनडीआईए को लगे झटके के बीच सपा अध्यक्ष अखिलेश यादव कांग्रेस के साथ 11 सीटों पर गठबंधन की एकतरफा घोषणा शनिवार को ही कर चुके हैं। वर्तमान राजनीतिक घटनाक्रम से कांग्रेस का केंद्रीय नेतृत्व भी दबाव में है, साथ ही पिछले कई चुनाव में उसका प्रदर्शन बहुत अच्छा नहीं रहा है। ऐसे में सपा की ओर से उसे तीन-चार सीटें ही और मिलने की उम्मीद है।विपक्षी गठबंधन आईएनडीआईए में शामिल सपा, कांग्रेस व रालोद मिलकर लोकसभा चुनाव लड़ रहे हैं। रालोद से सात सीटों पर समझौता करने के बाद अखिलेश यादव कांग्रेस के साथ 11 सीटों पर गठबंधन की घोषणा कर चुके हैं। \nसपा ने रालोद की तरह कांग्रेस के साथ समझौते के तहत दी जाने वाली सीटों के बारे में नहीं बताया है। हालांकि, सपा मुखिया द्वारा की गई घोषणा से कांग्रेस की प्रदेश इकाई खुश नहीं है, वह ज्यादा सीटें चाह रही है। \n\nप्रदेश कांग्रेस नेतृत्व 20 सीटों से कम पर मानने को तैयार नहीं है। हालांकि, उसके नेता सधी हुई प्रतिक्रिया दे रहे हैं। प्रदेश कांग्रेस अध्यक्ष अजय राय ने कहा कि गठबंधन की सीटों पर केंद्रीय कमेटी निर्णय ले रही है। बहुत अच्छे वातावरण में बात चल रही है, जल्द ही इसके अच्छे परिणाम आएंगे। \nसपा के मुख्य प्रवक्ता राजेन्द्र चौधरी कहते हैं कि यह चुनाव टिकट बंटवारे का नहीं है। भाजपा को हराना है और लोकतंत्र बचाना है। अखिलेश यादव ने बड़ा दिल दिखाने के साथ ही कांग्रेस का सम्मान रखते हुए पहले ही 11 सीटें दे दी हैं। वह पहले ही कह चुके हैं कि सवाल सीट का नहीं जीत का है। इसी के अनुसार उन्होंने सीटें भी दे दी हैं।\n\nयह भी पढ़ें: अखिलेश यादव ने शेयर किया VIDEO, पूछा- इसकी जांच होगी या मिल-बांटकर ये मामला भी भाजपा...\nयह भी पढ़ें: यूपी में राज्यसभा की 10 सीटों पर आठ फरवरी को होगा मतदान, इस तरह 7 सीटों पर जीत दर्ज करेगी भाजपा\n\n",
        "description": "Lok Sabha Elections - विपक्षी गठबंधन आईएनडीआईए में शामिल सपा कांग्रेस व रालोद मिलकर लोकसभा चुनाव लड़ रहे हैं। रालोद से सात सीटों पर समझौता करने के बाद अखिलेश यादव कांग्रेस के साथ 11 सीटों पर गठबंधन की घोषणा कर चुके हैं। सपा ने रालोद की तरह कांग्रेस के साथ समझौते के तहत दी जाने वाली सीटों के बारे में नहीं बताया है।"
    },
    {
        "id": "23641034",
        "url": "https://www.jagran.com/uttar-pradesh/lucknow-city-ats-will-issue-lookout-notice-against-khalistani-terrorist-pannu-threatened-cm-yogi-on-arrest-of-his-supporters-23641034.html",
        "title": "खालिस्तानी आतंकी पन्नू के खिलाफ लुकआउट नोटिस जारी करेगा ATS, समर्थकों की गिरफ्तारी पर सीएम योगी को दी थी धमकी",
        "body": "राज्य ब्यूरो, लखनऊ। खालिस्तान समर्थक आतंकी संगठन सिख फार जस्टिस के मुखिया गुरपतवंत सिंह पन्नू के विरुद्ध आतंकवाद निरोधक दस्ता (एटीएस) लुक आउट नोटिस (लुक आउट सर्कुलर) जारी करेगा। इसके लिए पंजाब पुलिस व केंद्रीय गुप्तचर एजेंसियों से भी मदद ली जा रही है। पन्नू ने 18 जनवरी को अयोध्या में तीन खालिस्तानी समर्थकों की गिरफ्तारी के बाद मुख्यमंत्री योगी आदित्यनाथ को धमकी दी थी।एटीएस नोटिस जारी करने से पहले पन्नू के विरुद्ध आतंकी गतिविधियों में लिप्त होने के पुख्ता प्रमाण जुटा रहा है। इसी सिलसिले में अयोध्या में हमले की साजिश रचने के मामले में गिरफ्तार किए गए राजस्थान निवासी गैंगेस्टर शंकर लाल दुसाद व अजीत कुमार शर्मा तथा प्रदीप पुनिया को एटीएस की टीमें सोमवार रात को राजस्थान व हरियाणा लेकर गई हैं।यह लोग किसकी मदद से पन्नू के संपर्क में आए और प्राण प्रतिष्ठा कार्यक्रम से पहले अयोध्या की रेकी किसलिए कर रहे थे, इसकी जांच एटीएस कर रहा है। कई वर्षों से कनाडा में रहकर पन्नू भारत विरोधी गतिविधियों को संचालित कर रहा है। इसके चलते केंद्र सरकार ने सिख फार जस्टिस को प्रतिबंधित संगठन घोषित किया है। पन्नू पंजाब के मुख्यमंत्री भगवंत मान व डीजीपी गौरव यादव को भी धमकी दे चुका है।\n\nइसे भी पढ़ें: प्रवीण तोगड़िया का बयान- 'अयोध्या की तरह काशी और मथुरा में भी..., हनुमान चालीसा पाठ के लिए देश के...'\n\n \n",
        "description": "UP News खालिस्तान समर्थक आतंकी संगठन सिख फार जस्टिस के मुखिया गुरपतवंत सिंह पन्नू के विरुद्ध आतंकवाद निरोधक दस्ता (एटीएस) लुक आउट नोटिस (लुक आउट सर्कुलर) जारी करेगा। इसके लिए पंजाब पुलिस व केंद्रीय गुप्तचर एजेंसियों से भी मदद ली जा रही है। पन्नू ने 18 जनवरी को अयोध्या में तीन खालिस्तानी समर्थकों की गिरफ्तारी के बाद मुख्यमंत्री योगी आदित्यनाथ को धमकी दी थी।"
    },
    {
        "id": "23641015",
        "url": "https://www.jagran.com/uttar-pradesh/lucknow-city-up-politics-voting-will-be-held-on-10-rajya-sabha-seats-in-up-on-february-8-thus-bjp-will-win-on-7-seats-23641015.html",
        "title": "UP Politics: यूपी में राज्यसभा की 10 सीटों पर आठ फरवरी को होगा मतदान, इस तरह 7 सीटों पर जीत दर्ज करेगी भाजपा",
        "body": "राज्य ब्यूरो, लखनऊ। दो अप्रैल को रिक्त हो रही राज्यसभा की उत्तर प्रदेश कोटे की 10 सीटों के लिए 27 फरवरी को मतदान होगा। इसकी अधिसूचना आठ फरवरी को जारी होगी। इसी दिन से नामांकन भी शुरू हो जाएंगे। नामांकन की अंतिम तिथि 15 फरवरी है। इस बार जीत के लिए 37 विधायकों के वोट चाहिए। ऐसे में भाजपा सात सीटें आसानी से जीत लेगी जबकि तीन सीटें सपा के खाते में जानी तय हैं।राज्यसभा की जो 10 सीटें रिक्त हो रही हैं उनमें भाजपा के डॉ. अनिल अग्रवाल, डॉ. अशाेक बाजपेयी, डॉ. अनिल जैन, कांता कर्दम, सकलदीप राजभर, जीवीएल नरसिम्हा राव, विजय पाल तोमर, सुधांशु त्रिवेदी, हरनाथ यादव के अलावा सपा की जया बच्चन शामिल हैं।मुख्य निर्वाचन अधिकारी नवदीप रिणवा ने बताया कि 15 फरवरी को नामांकन की अंतिम तिथि के बाद 16 को नामांकन पत्रों की जांच होगी। 20 फरवरी को नाम वापसी का दिन है। 27 फरवरी को सुबह नौ बजे से चार बजे तक मतदान होगा। इसी दिन शाम पांच बजे से मतगणना होगी।\nइस समय विधानसभा में चार सीटें रिक्त होने के कारण 399 विधायक हैं। ऐसे में प्रत्येक राज्यसभा सीट पर जीत के लिए 37 विधायकों का वोट चाहिए। भाजपा व उसके सहयोगी दलों को मिलाकर कुल 277 विधायक हैं। ऐसे में सात सीट जीतने के लिए जरूरी 259 वोट आसानी से जुट जाएंगे।\n\nयदि आठ प्रत्याशी भाजपा खड़ा करती है तो उसे 19 विधायकों के मतों की और जरूरत होगी। वहीं, सपा व रालोद के मिलाकर 117 विधायक हैं। उसे तीन सीट जीतने के लिए 111 विधायकों के वोट की जरूरत है।\nभाजपा-252\nसपा-108\nअपना दल सोनेलाल-13\nरालोद-9\nनिषाद-6\nसुभासपा-6\nकांग्रेस-2\nजनसत्ता दल लोकतांत्रिक-2\nबसपा-1\n\nरिक्त-4\nइसे भी पढ़ें: प्रवीण तोगड़िया का बयान- 'अयोध्या की तरह काशी और मथुरा में भी..., हनुमान चालीसा पाठ के लिए देश के...'\n",
        "description": "UP Politics दो अप्रैल को रिक्त हो रही राज्यसभा की यूपी कोटे की 10 सीटों के लिए 27 फरवरी को मतदान होगा। इसकी अधिसूचना आठ फरवरी को जारी होगी। नामांकन की अंतिम तिथि 15 फरवरी है। इस बार जीत के लिए 37 विधायकों के वोट चाहिए। ऐसे में भाजपा सात सीटें आसानी से जीत लेगी जबकि तीन सीटें सपा के खाते में जानी तय हैं।"
    },
    {
        "id": "23640836",
        "url": "https://www.jagran.com/uttar-pradesh/lucknow-city-akhilesh-yadav-shared-video-asked-will-it-be-investigated-or-will-this-matter-be-divided-by-bjp-23640836.html",
        "title": "अखिलेश यादव ने शेयर किया VIDEO, पूछा- इसकी जांच होगी या मिल-बांटकर ये मामला भी भाजपा...",
        "body": "जागरण ऑनलाइन टीम, लखनऊ। सोशल मीडिया पर उन्नाव की एक वीडियो वायरल हो रही है। वीडियो में जो नया रोड डाला गया है। वह उधेड़ते हुए दिखाई दे रहा है। एक व्यक्ति कोलतार हाथ में लेकर नए रोड की दुर्दशा को दिखा रहा है। वहीं अब इस पूरे मामले में यूपी के पूर्व सीएम अखिलेश यादव ने भी चुटकी ली है। उन्होने वीडियो ट्वीट कर भाजपा सरकार पर निशाना साधा है। उन्नाव में भाजपाई भ्रष्टाचार की उधड़ती परतें। इसकी जाँच होगी या मिल-बाँटकर ये मामला भी भाजपा सरकार रफ़ा-दफ़ा कर देगी। pic.twitter.com/wM5TWlZdSk",
        "description": "वहीं लोग अब अधिकारियों से इस मामले की कार्रवाई करने की बात कहते हुए सवाल भी पूछ रहे हैं। बता दें कि इससे पहले भी कई ऐसी वीडियो सामने आ चुकी हैं। जिसमें बनने के तुरंत बाद ही रोड टूटता हुआ दिखाई दे रहा है। इस पर कई बार यूपी के कई जिलों में डीएम संबंधित लापरवाह अधिकारियों पर कार्रवाई भी कर चुके हैं। "
    },
    {
        "id": "23640815",
        "url": "https://www.jagran.com/uttar-pradesh/lucknow-city-thieves-entered-the-bank-by-cutting-the-wall-in-lucknow-but-did-not-steal-money-they-only-came-to-do-this-work-23640815.html",
        "title": "लखनऊ में दीवार काटकर बैंक में घुसे चोर, लेकिन नहीं चुराए पैसे- सिर्फ करने आए थे यह काम; पुलिस हैरान",
        "body": "जागरण टीम, लखनऊ : इटौंजा के महोना में यूको बैंक में रविवार रात दीवार काटकर घुसे चोरों ने पासबुक प्रिंटिंग मशीन तोड़ डाली। बैंक में घुसने से पहले चोरों ने बिजली की सप्लाई और सीसी कैमरे का तार काट दिया था। चेस्ट तक जा रहे थे। इस बीच गश्त कर रहे पीआरवी का हार्न सुनकर चोर भाग निकले।पुलिस और बैंक प्रबंधक का दावा है कि चोर बैंक के चेस्ट तक नहीं पहुंच पाए। इस लिए रुपये नहीं ले जा सके। सोमवार सुबह शाखा प्रबंधक जयशंकर बाजपेयी और कर्मचारी पहुंचे। बैंक खोलकर अंदर दाखिल हुए तो पिछले हिस्से की दीवार कटी थी। यह देख प्रबंधक और कर्मचारी भौचक्के रह गए। उन्होंने घटना की जानकारी पुलिस को दी।एसीपी बीकेटी अभिनव और कार्यवाहक थानाप्रभारी ओपी तिवारी मौके पर पहुंचे। तफ्तीश शुरू की। चोर साबड़ और बेल्चा भी जल्द बाजी में बैंक में छोड़ गए। पुलिस ने उसे कब्जे में ले लिया है। बैंक प्रबंधक ने बताया कि पासबुक प्रिंटिंग मशीन चोरों ने तोड़ दी थी। हालांकि चोर बैंक के चेस्ट तक नहीं पहुंच सके। इस लिए रुपया नहीं ले जा सके।\n",
        "description": "पुलिस और बैंक प्रबंधक का दावा है कि चोर बैंक के चेस्ट तक नहीं पहुंच पाए। इस लिए रुपये नहीं ले जा सके। सोमवार सुबह शाखा प्रबंधक जयशंकर बाजपेयी और कर्मचारी पहुंचे। बैंक खोलकर अंदर दाखिल हुए तो पिछले हिस्से की दीवार कटी थी। यह देख प्रबंधक और कर्मचारी भौचक्के रह गए। उन्होंने घटना की जानकारी पुलिस को दी। एसीपी बीकेटी अभिनव और कार्यवाहक थानाप्रभारी ओपी तिवारी मौके पर पहुंचे।"
    },
    {
        "id": "23640701",
        "url": "https://www.jagran.com/uttar-pradesh/lucknow-city-education-department-has-issued-new-rules-for-schools-now-ptm-will-be-held-every-month-23640701.html",
        "title": "स्कूलों के लिए शिक्षा विभाग ने जारी किया नया नियम, अब हर महीने होगी PTM; शिक्षक-अभिभावकों से करेंगे नियमित संवाद",
        "body": "राज्य ब्यूरो, लखनऊ। परिषदीय स्कूलों में नए शैक्षिक सत्र से हर महीने अभिभावक-शिक्षक बैठक (पीटीएम) का आयोजन किया जाएगा। निजी स्कूलों की तर्ज पर सरकारी स्कूलों में भी अभिभावकों से नियमित संवाद पर जोर दिया जा रहा है। कक्षा में विद्यार्थियों की पढ़ाई और अनुशासन में क्या स्थिति है, प्रतिदिन गृहकार्य वह कर रहा है या नहीं और नियमित स्कूल आ रहा है या नहीं इसे लेकर अभिभावकों से अध्यापक चर्चा करेंगे।वहीं यूनिफार्म, जूता व मोजा इत्यादि के लिए अभिभावकों के खाते में भेजे गए 1,200 रुपये की धनराशि का उपयोग कराया जाएगा।स्कूल शिक्षा महानिदेशालय की ओर से सभी जिलों के बेसिक शिक्षा अधिकारियों (बीएसए) को निर्देश दिए गए हैं कि वह स्कूलों में हर महीने इसके आयोजन की मानीटरिंग करें। अभिभावकों के साथ शिक्षकों की बैठक होने से विद्यार्थियों की समस्याओं का समाधान मौके पर होगा।\n\nऐसे विद्यार्थी जो पढ़ाई में कमजोर हैं उनके अभिभावकों को इसकी जानकारी दी जाएगी। घर पर भी वह हर दिन पढ़ाई करें और फुल यूनिफार्म में ही विद्यालय आएं इसे सख्ती से लागू कराया जाएगा। कुछ अभिभावक ऐसे हैं, जिन्होंने यूनीफार्म नहीं खरीदी। \nनियमित पीटीएम होने से उन पर इसे लेकर दबाव बनाया जाएगा कि वह सरकार की ओर से दी गई धनराशि का सदुपयोग करें। अभी इसके लिए बार-बार अभिभावकों को विद्यालय बुलाने पर भी वह नहीं आते। फिलहाल अब ऐसा नहीं होगा। इस सप्ताह प्रायोगिक तौर पर एक पीटीएम विद्यालयों में आयोजित करने के निर्देश दिए गए हैं ताकि आगे किसी भी तरह की कठिनाई न हो।\n\nइसे भी पढ़ें: मायावती को रामदास आठवले ने दिया बड़ा ऑफर, NDA गठबंधन के साथ UP में चुनाव लड़ेगी RPI; भाजपा से की इन सीटों की मांग\n",
        "description": "परिषदीय स्कूलों में नए शैक्षिक सत्र से हर महीने अभिभावक-शिक्षक बैठक (पीटीएम) का आयोजन किया जाएगा। निजी स्कूलों की तर्ज पर सरकारी स्कूलों में भी अभिभावकों से नियमित संवाद पर जोर दिया जा रहा है। कक्षा में विद्यार्थियों की पढ़ाई और अनुशासन में क्या स्थिति है प्रतिदिन गृहकार्य वह कर रहा है या नहीं और नियमित स्कूल आ रहा है या नहीं इसे लेकर अभिभावकों से अध्यापक चर्चा करेंगे।"
    },
    {
        "id": "23640703",
        "url": "https://www.jagran.com/uttar-pradesh/lucknow-city-ramdas-athawale-gave-a-big-offer-to-mayawati-rpi-will-contest-elections-in-up-with-nda-alliance-demand-for-these-seats-from-bjp-23640703.html",
        "title": "मायावती को रामदास आठवले ने दिया बड़ा ऑफर, NDA गठबंधन के साथ UP में चुनाव लड़ेगी RPI; भाजपा से की इन सीटों की मांग",
        "body": "राज्य ब्यूरो, लखनऊ। भारतीय रिपब्लिकन पार्टी (आठवले) ने लोकसभा चुनाव से पूर्व उत्तर प्रदेश में दो-तीन सीटों को लेकर अपनी दावेदारी पेश की है। सोमवार को वीवीआइपी गेस्ट हाउस में मीडिया से बातचीत में आरपीआइ के राष्ट्रीय अध्यक्ष रामदास आठवले ने कहा कि रिपब्लिकन पार्टी उत्तर प्रदेश में भाजपा के साथ मिलकर लोकसभा चुनाव लड़ना चाहती है, इससे दोनों ही दलों को फायदा होगा।उन्होंने कहा कि ऐसी सीटें जो भाजपा कभी नहीं जीती उन दो-तीन सीटों पर आइपीआई को चुनाव लड़ने का मौका दिया जाए। उन्होंने विशेष रूप से सम्भल और जौनपुर लोकसभा सीट का जिक्र भी किया। कहा, इस सिलसिले में वह मुख्यमंत्री याेगी आदित्यनाथ के साथ-साथ गृहमंत्री अमित शाह और भाजपा के राष्ट्रीय अध्यक्ष जेपी नड्डा से शीघ्र मुलाकात करेंगे।रामदास आठवले ने भरोसा जताया कि एनडीए गठबंधन लोकसभा चुनाव में उत्तर प्रदेश में 80 में से 75 सीटों पर जीत दर्ज करेगा। कहा, आइएनडीआइए गठबंधन में एक-एक कर लोग बाहर जा रहे हैं। पश्चिम बंगाल में ममता बनर्जी और पंजाब में आम आदमी पार्टी ने अकेले चुनाव लड़ने की बात कह दी है।\nनीतीश कुमार 17 माह के बाद देश-हित में एनडीए में वापस आ गए हैं। हालांकि उन्हें आने-जाने की आदत है। आठवले ने कहा कि रिपब्लिकन पार्टी चार मार्च को लखनऊ में बड़े सम्मेलन का आयोजन करेगी। जिसमें केंद्रीय गृहमंत्री अमित शाह और भाजपा के राष्ट्रीय अध्यक्ष जेपी नड्डा को भी बुलाया जाएगा। इस मौके पर आरपीआइ के प्रदेश अध्यक्ष पवन गुप्ता भी मौजूद थे।\n\nरामदास आठवले ने मायावती को रिपब्लिकन पार्टी में आने का न्योता दिया है। उन्होंने कहा कि बाबा साहब डा. भीमराव आंबेडकर के सपनों को साकार करने के लिए मायावती साथ आएं, हम उन्हें रिपब्लिकन पार्टी का राष्ट्रीय अध्यक्ष बनाने को तैयार हैं। आठवले ने कहा कि रिपब्लिकन पार्टी सिर्फ एससी, एसटी ही नहीं समाज के हर वर्ग को लेकर आगे बढ़ने में विश्वास रखती है।\n\nइसे भी पढ़ें: सपा-कांग्रेस सीट बंटवारे पर होगा बड़ा फेरबदल!, उन्नाव-अमरोहा समेत इन सीटों पर पार्टी ठोकेगी दावेदारी; इन्हे मिलेगा टिकट\n\n \n\n",
        "description": "UP Politics भारतीय रिपब्लिकन पार्टी (आठवले) ने लोकसभा चुनाव से पूर्व उत्तर प्रदेश में दो-तीन सीटों को लेकर अपनी दावेदारी पेश की है। सोमवार को वीवीआइपी गेस्ट हाउस में मीडिया से बातचीत में आरपीआइ के राष्ट्रीय अध्यक्ष रामदास आठवले ने कहा कि रिपब्लिकन पार्टी उत्तर प्रदेश में भाजपा के साथ मिलकर लोकसभा चुनाव लड़ना चाहती है इससे दोनों ही दलों को फायदा होगा।"
    },
    {
        "id": "23640685",
        "url": "https://www.jagran.com/uttar-pradesh/lucknow-city-aastha-special-train-passed-amidst-chants-of-jai-shri-ram-at-charbagh-station-23640685.html",
        "title": "Lucknow News: जय श्री राम के जयकारों के बीच गुजरी आस्था स्पेशल ट्रेन, राममय हो गया चारबाग स्टेशन",
        "body": "जागरण संवाददाता, लखनऊ। श्रद्धालुओं को प्रभु श्रीराम के दर्शन कराने के लिए भगत की कोठी से अयोध्या की आस्था स्पेशल ट्रेन लखनऊ से गुजरी। इस ट्रेन के दोपहर करीब 12.10 बजे चारबाग स्टेशन के प्लेटफार्म नंबर एक पर आते ही सारा वातावरण राम मय हो गया।स्टेशन जय श्री राम के जयघोष से गूंज उठा। लोग मंदिर वहीं बनाएंगे, फिर भगवा लहराएंगे कहते हुए भी नजर आए। सभी यात्रियों के लिए इस ट्रेन में स्लीपर क्लास में भी रेलवे ने बेडरोल दिया गया था। लखनऊ स्टेशन से सभी यात्रियों के लंच और पानी दिया गया।लखनऊ पहुंचने पर इस पल को यादगार बनाने के लिए श्रद्धालुओं ने सेल्फी भी खूब ली। इससे पहले सुबह करीब चार बजे हरिद्वार से आस्था स्पेशल लखनऊ होकर रवाना हुई। स्टेशन निदेशक प्रशांत सिंह यात्री सुविधाओं को व्यवस्थित करने के लिए स्टेशन पर डटे रहे। उत्तर रेलवे सहित कई जोन से आस्था स्पेशल ट्रेनें अयोध्या आएंगी।\nये भी पढे़ं -\nMahakumbh 2025: महाकुंभ आने वाले श्रद्धालुओं को काशी-अयोध्या का भी मिलेगा टूर पैकेज, धार्मिक पर्यटन को बढ़ावा देने के लिए उठाए कदम\n\n",
        "description": "लखनऊ का चारबाग स्टेशन जय श्री राम के जयघोष से गूंज उठा। आस्था स्पेशल ट्रेन के दोपहर करीब 12.10 बजे चारबाग स्टेशन के प्लेटफार्म नंबर एक पर आते ही सारा वातावरण राम मय हो गया। लखनऊ पहुंचने पर इस पल को यादगार बनाने के लिए श्रद्धालुओं ने सेल्फी भी खूब ली। इससे पहले सुबह करीब चार बजे हरिद्वार से आस्था स्पेशल लखनऊ होकर रवाना हुई।"
    }
]