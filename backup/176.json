[
    {
        "id": "23637212",
        "url": "https://www.jagran.com/uttar-pradesh/lucknow-city-lucknow-news-farmer-body-found-soaked-in-blood-on-the-road-father-accused-of-murder-23637212.html",
        "title": "Lucknow News: सड़क पर खून से लथपथ मिला किसान का शव, पिता ने लगाया हत्या का आरोप",
        "body": "जागरण टीम, लखनऊ। रहीमाबाद के जमोलिया गांव में बुधवार सुबह 48 वर्षीय किसान राजेश का शव सड़क पर खून से लथपथ हालत में पड़ा मिला। राजेश के पिता ने जमीनी विवाद के चलते कार सवार तीन लोगों पर हत्या का आरोप लगाया है। वहीं, पुलिस की प्राथमिक जांच में पता चला है कि सड़क से ट्यूब्वेल का पाइप हटाने के दौरान घने कोहरे के कारण थार कार की टक्कर लगने से राजेश की मौत हुई है।पुलिस उपायुक्त पश्चिम राहुल राज ने पोस्टमार्टम रिपोर्ट के आधार पर कार्रवाई की बात कही है। राजेश के पिता जगदेश के मुताबिक बेटा तड़के करीब पांच बजे खेत में पानी लगाने गया था। इस बीच काले रंग की कार सवार सुहीद, रामदास और उसका बेटा पहुंचा।रामदास और उसके बेटे से राजेश का जमीन को लेकर विवाद चल रहा था। विवाद के कारण तीनों ने बेटो को लाठी-डंडों से जमकर पीटा। इसके बाद खून से लथपथ हालत में सड़क पर फेंककर चले गए। मजदूरों से मिली जानकारी पर मौके पर पहुंचा।\nबेटे को ग्रामीणों की मदद से अस्पताल ले गया। जहां, डाक्टरों ने बेटे को मृत घोषित कर दिया। हमले से बेटे का सिर फट गया था। भागते समय आरोपितों की कार का बंपर टूटकर सड़क पर गिर गया था। वहीं, पुलिस उपायुक्त ने बताया कि प्राथमिक जांच में पुलिस ने एक प्रत्यक्षदर्शी ग्रामीण से बात की। वह मौके पर ही खेत पर था। उसी ने सूचना दी थी। उसने बताया कि सुबह कोहरा बहुत था। कोहरे के कारण दिखाई नहीं दे रहा था।\n\nराजेश ने ट्यूब्वेल का पाइप सड़क पर फैला रखा था। इस बीच कार को आती देख पाइप फट न जाए इस लिए वह सड़क पर गया। पाइप हटा रहा था। इस बीच कार की टक्कर लग गई। कार में पाइप फंस गया था। इस लिए उसके बंपर का कुछ हिस्सा टूटकर गिर गया था। जगदेव ने जमीनी विवाद के चलते हत्या का आरोप लगाया है। पोस्टमार्टम रिपोर्ट के आधार पर आगे की कार्रवाई की जाएगी। कई बिंदुओं पर जांच की जा रही है।\nइसे भी पढ़ें: श्रीकृष्ण जन्मस्थान मामले में एक और वाद दायर, वादी ने की गर्भग्रह में नोटिस लगाने की मांग; बोले- असली शाही मस्जिद...\n\n",
        "description": "रहीमाबाद के जमोलिया गांव में  सुबह किसान राजेश का शव सड़क पर खून से लथपथ हालत में पड़ा मिला। राजेश के पिता ने जमीनी विवाद के चलते कार सवार तीन लोगों पर हत्या का आरोप लगाया है। वहीं पुलिस की प्राथमिक जांच में पता चला है कि सड़क से ट्यूब्वेल का पाइप हटाने के दौरान घने कोहरे के कारण थार कार की टक्कर लगने से राजेश की मौत हुई है।"
    },
    {
        "id": "23637195",
        "url": "https://www.jagran.com/uttar-pradesh/lucknow-city-up-diwas-glimpses-of-many-schemes-seen-at-the-stall-of-social-welfare-department-all-sections-are-getting-benefits-of-the-schemes-23637195.html",
        "title": "UP Diwas: समाज कल्याण विभाग के स्टॉल पर दिखी कई योजनाओं की झलक, सभी वर्गों को मिल रहा योजनाओं का लाभ",
        "body": "जागरण संवाददाता, लखनऊ। योगी सरकार की योजनाओं का लाभ किस तरह से समाज के अंतिम पायदान तक बैठे व्यक्ति तक पहुंच रहा है, इसकी झलक उत्तर प्रदेश के स्थापना दिवस के अवसर पर अवध शिल्प ग्राम में दिखाई दे रही है। 24 जनवरी से 26 जनवरी तक यहां आयोजित होने वाली प्रदर्शनी में प्रदेश सरकार के समाज कल्याण विभाग ने भी अपना स्टॉल लगाया है, जिसमे विभाग की योजनाओं की जानकारी दी जा रही है।प्रदेश भर के जरूरतमंद वरिष्ठजनों से लेकर युवाओं और कन्याओं को लाभ पहुंचाने के लिए समाज कल्याण विभाग कई योजनाएं संचालित कर रहा है। इनमें वृद्धावस्था पेंशन, राष्ट्रीय पारिवारिक लाभ योजना, वृद्धाश्रम योजना, मुख्यमंत्री सामूहिक विवाह योजना, अनुसूचित जाति अत्याचार उत्पीड़न सहायता योजना और छात्रवृति योजना शामिल है।वित्तीय वर्ष 2023-2024 में अब तक के आंकड़ों पर गौर करें तो प्रत्येक आयु वर्ग के लाभार्थियों ने इन योजनाओं का लाभ उठाया है। खास बात यह है कि तकनीक का प्रयोग कर पारदर्शिता के साथ न सिर्फ योजनाओं का संचालन किया जा रहा है, बल्कि अंतिम पायदान तक इसका लाभ दिलाने का प्रयास भी किया जा रहा है।\nवर्तमान में वृद्धजनों के सम्मानजनक जीवन यापन के लिए 50.21 लाभार्थियों को वृद्धावस्था पेंशन का लाभ दिया जा रहा है। वृद्धजनों को आधार बेस्ड पेमेंट डीबीटी के माध्यम से किया गया। यही नहीं वृद्धजनों के लिए हर जिले में वृद्धाश्रम खोले गए हैं। वर्तमान में प्रदेश में 75 वृद्धाश्रम हैं। वित्तीय वर्ष 2023-24 में 8000 वृद्धजनों को इस योजना का लाभ दिया जा रहा है। वृद्धाश्रम में प्रति वृद्ध संवासी हेतु नि:शुल्क आवास, भोजन, वस्त्र, औषधि, मनोरंजन, पर्सनल केयर की सामग्री की पूर्ण सुविधा दी जा रही है।\n\nवित्तीय वर्ष 2023-24 में 20,000 आवेदकों को योजना का लाभ दिलाया गया है। योजना के तहत एकमुश्त आर्थिक सहायता 30 हजार रुपए डीबीटी के माध्यम से सीधे लाभार्थी द्वारा उपलब्ध करवाए गए खातों में प्रेषित की जा रही है। साल-दर-साल मुख्यमंत्री सामूहिक विवाह योजना में आवेदकों की संख्या बढ़ रही है। पात्र योजना के प्रति जागरूक हो रहे हैं। वित्तीय वर्ष 2023-24 में प्रदेश भर में 44,000 जोड़ों का सामूहिक विवाह संपन्न हुआ है। राष्ट्रीय पारिवारिक लाभ योजना एवं मुख्यमंत्री सामूहिक विवाह योजना का नया पोर्टल विकसित किया गया है।\n\nसीएम योगी की सरकार में अनुसूचित जाति के लोगों का विशेष ध्यान रखा जा रहा है। उनके खिलाफ होने वाले अपराधों के खिलाफ न सिर्फ दोषियों को कड़ी सजा दिलाई गई बल्कि पीड़ितों को आर्थिक राहत भी दी गई।अनुसूचित जाति अत्याचार उत्पीड़न सहायता योजना के तहत अपराध की प्रवृति के हिसाब से धनराशि पीड़ित परिवार को दी जाती है। प्रदेश में 14,536 लाभार्थियों को वित्तीय वर्ष 2023-24 में योजना का लाभ दिलाया गया है। इसी के साथ 1 अरब 32 करोड़ रुपए का व्यय हुआ है।\n\nछात्रवृत्ति योजना के तहत अनुसूचित जाति छात्रवृति योजना में सामान्य एवं अनुसूचित जाति के 5.76 लाख विद्यार्थियों ने पूर्व दशम एवं दशमोत्तर के 15.72 लाख विद्यार्थियों द्वारा आवेदन किया गया है। वहीं दशमोत्तर कक्षाओं में पढ़ रहे अनुसूचित जाति/ अनुसूचित जनजाति के छात्र 31 मार्च 2024 तक आवेदन कर सकेंगे। पात्र विद्यार्थियों को छात्रवृत्ति की धनराशि मार्च में खाते में भेज दी जाएगी।\n\nयह भी पढ़ें: सीएम योगी ने किया 'उत्तर प्रदेश दिवस' समारोह का उद्घाटन, नए एंटरप्रेन्योर को लेकर कर दी ये बड़ी घोषणा\n",
        "description": "UP Diwas  प्रदेश भर के जरूरतमंद वरिष्ठजनों से लेकर युवाओं और कन्याओं को लाभ पहुंचाने के लिए समाज कल्याण विभाग कई योजनाएं संचालित कर रहा है। इनमें वृद्धावस्था पेंशन राष्ट्रीय पारिवारिक लाभ योजना वृद्धाश्रम योजना मुख्यमंत्री सामूहिक विवाह योजना अनुसूचित जाति अत्याचार उत्पीड़न सहायता योजना और छात्रवृति योजना शामिल है। आयोजित होने वाली प्रदर्शनी में प्रदेश सरकार के समाज कल्याण विभाग ने भी अपना स्टॉल लगाया है।\n"
    },
    {
        "id": "23636725",
        "url": "https://www.jagran.com/uttar-pradesh/lucknow-city-sarkari-job-news-didnt-get-pleasure-from-corporate-job-just-two-years-of-hard-work-anjani-yadav-became-deputy-collector-uppsc-result-news-in-hindi-23636725.html",
        "title": "जज्बा हो तो ऐसा... कारपोरेट की नौकरी से नहीं मिला चैन, मात्र दो साल मेहनत की, फिर बन गई सरकारी अफसर",
        "body": "जागरण संवाददाता, लखनऊ। उत्तर प्रदेश लोक सेवा आयोग की सम्मिलित राज्य, प्रवर अधीनस्थ सेवा परीक्षा 2023 का रिजल्ट मंगलवार को देर शाम घोषित किया गया। इसमें शहर के मेधावियों ने सफलता हासिल की है। लखनऊ अंजनी यादव ने 12वीं रैंक के साथ डिप्टी कलेक्टर के पद पर चयनित हुई हैं।लखनऊ एलडीए कानपुर रोड सेक्टर सी-1 की रहने वाली अंजनी यादव ने पांच साल तक नोएडा में कारपोरेट की नौकरी की। नौकरी से संतुष्टि नहीं मिली तो पीसीएस की तैयारी शुरू की। अब प्रदेश में टॉप 12 में स्थान लेकर डिप्टी कलेक्टर के पद पर चयनित हुईं हैं। अंजनी ने लखनऊ पब्लिक इंटर कॉलेज से 12वीं करने के बाद 2014 में इलेक्ट्रॉनिक्स एंड इलेक्ट्रिकल इंजीनियरिंग से बीटेक की पढ़ाई की। उसके बाद नौकरी की। वर्ष 2021 में पीसीएस की तैयारी शुरू की। \nबकौल अंजनी पहली बार में 2022 प्री दिया। करेंट अफेयर्स में अच्छा नहीं कर पाई। फिर तैयारी शुरू की। मॉक टेस्ट दिए। एक कोचिंग से मेंस के लिए ऑनलाइन क्रैश कोर्स किया। आंसर राइटिंग का अभ्यास किया। इससे कोई प्रश्न नहीं छूटा। \n\nनतीजा, 2023 में प्री से लेकर मेंस तक क्लियर हो गया। पापा प्रदीप कुमार यादव यूपी पुलिस में तैनात हैं। मम्मी कुंती यादव का पूरा साथ मिला। सफलता में दोनों का विशेष योगदान रहा।\nवर्ष 2018 में रायबरेली से बीटेक की पढ़ाई करने के बाद श्याम कुमार मौर्य ने लखनऊ में रहकर पीसीएस की तैयारी शुरू की। अब वह 25 वीं रैंक लेकर डिप्टी जेलर के पद पर चयनित हुए हैं। \n\nमूलरूप से महराजगंज के रहने वाले श्याम के पिता दुर्गेश मौर्य किसान हैं। पिता के साथ मांं कौशल्या देवी विषम परिस्थितियों में मनोबल बढ़ाते रहे। श्याम के अनुसार, सिलेबस के अनुसार नियमित पढ़ाई करने से ही सफलता मिली है। वह डिप्टी जेलर बनने से संतुष्ट नहीं रहेंगे। नियुक्ति के बाद अपनी सिविल सेवा की तैयारी भी जारी रखेंगे। उनका सपना संघ लोक सेवा आयोग की परीक्षा उत्तीर्ण करने का है।\n\n",
        "description": "12वीं करने के बाद 2014 में इलेक्ट्रॉनिक्स एंड इलेक्ट्रिकल इंजीनियरिंग से बीटेक की पढ़ाई की। उसके बाद नौकरी की। वर्ष 2021 में पीसीएस की तैयारी शुरू की। बकौल अंजनी पहली बार में 2022 प्री दिया। करेंट अफेयर्स में अच्छा नहीं कर पाई। फिर तैयारी शुरू की। मॉक टेस्ट दिए। एक कोचिंग से मेंस के लिए ऑनलाइन क्रैश कोर्स किया। आंसर राइटिंग का अभ्यास किया। इससे कोई प्रश्न नहीं छूटा।"
    },
    {
        "id": "23637080",
        "url": "https://www.jagran.com/uttar-pradesh/lucknow-city-government-kept-distance-from-fake-investors-investment-agreements-worth-rs-19-thousand-crores-cancelled-23637080.html",
        "title": "UP News: फर्जी निवेशकों से सरकार ने बनाई दूरी, 19 हजार करोड़ के निवेश करार हुए रद",
        "body": "आनंद मिश्र, लखनऊ। हाई लैंड इंडस्ट्रीज इंफ्रा प्राइवेट लिमिटेड ने फरवरी-23 में आयोजित ग्लोबल इन्वेस्टर्स समिट के दौरान फूड प्रोसेसिंग सेक्टर में भारी भरकम निवेश का दावा करते हुए प्रदेश सरकार से एमओयू (समझौता ज्ञापन) किया था। छह हजार करोड़ रुपये के निवेश के साथ ही 90 हजार लोगों को रोजगार देने का दावा भी एमओयू (आइडी-2301743) में किया गया था।हाल ही में खाद्य प्रसंस्करण विभाग के स्तर से की गई पड़ताल में सामने आया कि इनका वादा और दावा हकीकत से परे था, कंपनी का कहीं कोई वजूद नहीं है। इसे आधार बनाते हुए एमओयू रद कर दिया गया। आगरा की बीएन ग्रुप (एमओयू आइडी 23015825) ने भी तीन हजार करोड़ रुपये का निवेश करार जीआइएस के दौरान किया था।फूड पार्क के लिए किए गए एमओयू में सौ लोगों को रोजगार देने का वादा भी शामिल था। जमीनी हकीकत से परे इस एमओयू को भी रद किया जा चुका है।\nहाई लैंड इंडस्ट्रीज इंफ्रा प्राइवेट लिमिटेड और बीएन ग्रुप तो बानगी मात्र हैं। फूड प्रोसेसिंग सेक्टर के लिए राज्य सरकार से एमओयू करने वाली 628 कंपनियां हवा-हवाई और फर्जी पाई गई हैं। यही, वजह रही है कि 19,319 करोड़ रुपये के निवेश करारों को सरकार के स्तर से खुद रद कर दिया गया है। ग्लोबल इन्वेस्टर्स समिट-23 में फूड प्रोसेसिंग सेक्टर के लिए 62,205 करोड़ रुपये के 1535 एमओयू हुए थे। इनमें 42,886 करोड़ रुपये के 907 निवेश करार ही सही पाए गए।\n\nफिलहाल फरवरी में प्रस्तावित ग्राउंड ब्रेकिंग सेरेमनी (जीबीसी) के लिए 10,454 करोड़ रुपये के 555 निवेश करार ही जमीन पर उतरने काे तैयार है। जीबीसी के लिए फूड प्रोसेसिंग सेक्टर में हुए निवेश करारों को अपनी टीम के साथ अंतिम रूप दे रहे खाद्य प्रसंस्करण निदेशालय के उपनिदेशक प्रवीण कुमार स्वीकारते हैं कि बड़े पैमाने पर एमओयू रद किए गए हैं।\nउन्होंने कहा कि ज्यादातर एमओयू जीएम डीआइसी के माध्यम से निवेश सारथी पोर्टल पर आनलाइन किए गए थे, इनसे संपर्क करने पर सच्चाई सामने आ रही है। उन्होंने कहा कि हम वास्तविक निवेशकों के साथ ही आगे बढ़ना चाहते हैं, इसीलिए इस तरह के एमओयू का रद होना प्रदेश के हित में है।\n\nइसे भी पढ़ें: सीएम योगी ने किया 'उत्तर प्रदेश दिवस' समारोह का उद्घाटन, नए इंटरप्रेन्‍योर को लेकर कर दी ये बड़ी घोषण\n\n \n",
        "description": "UP News हाई लैंड इंडस्ट्रीज इंफ्रा प्राइवेट लिमिटेड ने फरवरी-23 में आयोजित ग्लोबल इन्वेस्टर्स समिट के दौरान फूड प्रोसेसिंग सेक्टर में भारी भरकम निवेश का दावा करते हुए प्रदेश सरकार से एमओयू (समझौता ज्ञापन) किया था। छह हजार करोड़ रुपये के निवेश के साथ ही 90 हजार लोगों को रोजगार देने का दावा भी एमओयू (आइडी-2301743) में किया गया था।"
    },
    {
        "id": "23637060",
        "url": "https://www.jagran.com/uttar-pradesh/lucknow-city-cm-yogi-said-scheme-to-provide-interest-free-loan-to-new-entrepreneurs-to-set-up-their-small-scale-industries-will-be-implemented-23637060.html",
        "title": "सीएम योगी ने किया 'उत्तर प्रदेश दिवस' समारोह का उद्घाटन, नए एंटरप्रेन्योर को लेकर कर दी ये बड़ी घोषणा",
        "body": "राज्य ब्यूरो, लखनऊ। मुख्यमंत्री योगी आदित्यनाथ ने कहा है की प्रदेश में नए उद्यमियों को अपना लघु उद्योग स्थापित करने के लिए 2,00,000 रुपए का ब्याज मुक्त ऋण देने की योजना लागू की जाएगी। ऋण की समय से वापसी पर 5,00,000 रुपए तक का ऋण दिया जाएगा।अवध शिल्पग्राम में उत्तर प्रदेश दिवस के मौके पर आयोजित राज्य स्तरीय समारोह में मुख्यमंत्री ने ओडीओपी उत्पादों के प्रचार व बिक्री के लिए ओडीओपी मार्ट (पोर्टल) लॉन्च किया। उन्होंने उत्तर प्रदेश का नाम पूरी दुनिया में रोशन करने वाले युवा उद्यमी कानपुर निवासी नवीन तिवारी व इसरो की वरिष्ठ वैज्ञानिक डॉ. रितु करिधाल को उत्तर प्रदेश गौरव सम्मान से सम्मानित किया। इन्हें 11-11 लाख रुपए, प्रमाण पत्र, अंग वस्त्र व स्मृति चिह्न प्रदान किए गए।मुख्यमंत्री ने कहा कि अब चीन के उत्पादों की बजाए लोग विभिन्न मौकों पर उपहार के रूप में ओडीओपी उत्पादों को वरीयता दे रहे हैं। ओडीओपी उत्पादों की वजह से उत्तर प्रदेश का एक्सपोर्ट (निर्यात) 86,000 करोड़ रुपये से बढ़कर लगभग 2 लाख करोड़ का हो गया है।\nउन्होंने कहा कि यह गर्व की बात है कि अयोध्या में श्री रामलला के विराजमान होने के 2 दिन बाद उत्तर प्रदेश का स्थापना दिवस है सभी को इसकी बधाई। केंद्र सरकार से लगातार मिल रहे सहयोग और डबल इंजन की सरकार की वजह से पूरी दुनिया में उत्तर प्रदेश की नई पहचान बनी है। आज उत्तर प्रदेश के लोगों को कहीं भी जाकर अपनी पहचान बताने में गर्व होता है। प्रदेश में शुरू की गई ओडीओपी और विश्वकर्मा सम्मान योजना आज पूरे देश में लागू की गई है, यह उत्तर प्रदेश के लिए सम्मान की बात है।\n\nयह भी पढ़ें: UP Diwas 2024: उत्तर प्रदेश का स्थापना दिवस आज, राष्ट्रपति से लेकर पीएम मोदी ने दी बधाई; CM योगी ने कहा - शुक्रिया\n \nवित्त मंत्री सुरेश खन्ना ने कहा कि मुख्यमंत्री के प्रयासों से उत्तर प्रदेश का सम्मान बढ़ा है। प्रदेश की आर्थिक स्थिति लगातार बेहतर हो रही है। सुशासन और विकास के वायदे पूरे हो रहे हैं। पर्यटन एवं संस्कृति मंत्री जयवीर सिंह ने कहा कि उत्तर प्रदेश अपने गौरव की ओर बढ़ रहा है। देश का हृदय स्थल उत्तर प्रदेश है जहां सनातन परंपरा को मुख्यमंत्री की अगुआई में आगे बढ़ाया जा रहा है। इसकी वजह से प्रदेश की अलग पहचान बन रही है।\n\nयह भी पढ़ें: Karpoori Thakur को भारत रत्न से सम्मानित करने के निर्णय का CM योगी ने किया स्वागत, कही ये बात\n",
        "description": "उत्तर प्रदेश दिवस के मौके पर आयोजित राज्य स्तरीय समारोह में सीएम योगी ने ओडीओपी उत्पादों के प्रचार व बिक्री के लिए ओडीओपी मार्ट (पोर्टल) लॉन्‍च किया। प्रदेश का नाम पूरी दुनिया में रोशन करने वाले युवा उद्यमी नवीन तिवारी और इसरो की वरिष्ठ वैज्ञानिक डॉ. रितु करिधाल को उत्तर प्रदेश गौरव सम्मान से सम्मानित किया। इन्हें 11-11 लाख रुपये प्रमाण पत्र अंग वस्त्र व स्मृति चिन्ह प्रदान किए गए।"
    },
    {
        "id": "23637063",
        "url": "https://www.jagran.com/uttar-pradesh/lucknow-city-yogi-up-boom-echo-of-record-of-two-crore-tap-connections-heard-in-tamil-nadu-too-23637063.html",
        "title": "तमिलनाडु में भी योगी के यूपी की धूम, दो करोड़ नल कनेक्शन के रिकार्ड की सुनाई दी गूंज",
        "body": "डिजिटल डेस्क, लखनऊ। देश के प्रधानमंत्री नरेंद्र मोदी का मार्गदर्शन और उत्तर प्रदेश के मुख्यमंत्री योगी आदित्यनाथ के शानदार नेतृत्व में जिस तरह से हर घर नल से जल योजना में उत्तर प्रदेश के ग्रामीण इलाकों में दो करोड़ कनेक्शन किए गए हैं, इस अचंभित करने वाले रिकॉर्ड की धूम तमिलनाडु तक पहुंच गई है।तमिलनाडु के महाबलीपुरम में मंगलवार से शुरू हुई ऑल इंडिया सेक्रेटरीज कांफ्रेंस के पहले सत्र की अध्यक्षता करते हुए उत्तर प्रदेश नमामि गंगे एवम ग्रामीण जलापूर्ति विभाग के प्रमुख सचिव अनुराग श्रीवास्तव ने बताया कि यूपी ने कैसे इतने कम समय में दो करोड़ कनेक्शन का लक्ष्य प्राप्त किया। इस दौरान प्रमुख सचिव ने बताया कि बड़ा प्रदेश होने के नाते पहले बुदेलखंड और विंध्य क्षेत्र में परियोजना को शुरू किया गया।इन दोनों क्षेत्रों में पहले पानी की समस्या बहुत अधिक थी। आज बुंदेलखंड और विंध्य क्षेत्र के 90 प्रतिशत से अधिक घरों में नल से पानी की सप्लाई हो रही है। योजना के तहत नल से घर पहुंचाने के साथ साथ ग्राउंड वाटर लेवल बढ़ाने और नदियों को साफ करने का काम किया जा रहा है।\nइस कांफ्रेंस का विषय 'वाटर विजन @2047 वे अहेड' था। कांफ्रेंस में जलवायु परिवर्तन, जल संरक्षण जलापूर्ति व पानी के भविष्य योजनाओं पर हुआ विचार विमर्श किया गया।\n\nकार्यक्रम में उत्तर प्रदेश के नमामि गंगे एवं जलापूर्ति विभाग के प्रमुख सचिव श्री अनुराग श्रीवास्तव ने संबोधित किया। उन्होंने कहा कि जलवायु परिवर्तन के असर, जल संरक्षण जलापूर्ति व पानी के भविष्य को लेकर योजनायें बनाने के विचार विमर्श पर अपने विचार व्यक्त किए।\nअनुराग श्रीवास्तव ने कहा कि पिछले कुछ सालों में जलवायु परिवर्तन का असर जल प्रबंधन पर भी पड़ा है हमको जल संरक्षण जलापूर्ति और पानी के भविष्य को लेकर योजनाएं बनानी होंगी।\n\nउन्होंने कहा कि जलवायु परिवर्तन को लेकर अंतरराष्ट्रीय स्तर पर आयोजित किए जाने वाले सेमिनारों में अंतर्राष्ट्रीय विशेषज्ञ भी इस बात पर बल देते हैं कि जल संरक्षण और जलापूर्ति के मुद्दे पर हमको जलवायु परिवर्तन पर भी नजर रखनी होगी वरना सारे प्रयास बेकार हो सकते हैं।\nउन्होंने कहा कि पानी के संरक्षण को लेकर उत्तर प्रदेश लगातार अभियान चला रहा है। स्कूली बच्चों को जल संरक्षण, पानी के इस्तेमाल और पेय जल की उपलब्धता को लेकर जल ज्ञान यात्रा चलाई जा रही है। इसके अलावा आम लोगों को भी जल संरक्षण, जल संचयन के प्रति विभिन्न माध्यमों से जागरूक किया जा रहा है।\n\nइस वर्कशॉप में इन सारी बातों के इतर उत्तर प्रदेश में हर घर नल से जल योजना के तहत 2 करोड़ घरों में पानी का कनेक्शन देने के रिकॉर्ड को लेकर खूब चर्चा हुई।\nमुख्यमंत्री योगी आदित्यनाथ और विभाग के अधिकारियों ने जिस तरह से इसमें अपना योगदान देते हुए उत्तर प्रदेश के लाखों गांवों तक पानी का कनेक्शन पहुंचा दिया उसकी खूब सराहना की गई है. हर घर नल से जल योजना के तहत उत्तर प्रदेश अब तक 75% लक्ष्य को प्राप्त कर चुका है. हाल ही में यूपी में 2 करोड़ कनेक्शन देने का आंकड़ा भी पार कर लिया है.\n\nकांफ्रेंस के दौरान प्रमुख सचिव ने बताया कि किस तरह से गंगा यमुना और दूसरी सहायक नदियों को साफ करने का किया जा रहा है। नदियों को साफ करने के लिए पांच किलोमीटर के दायरे में जैविक खेती की जा रही है।\n",
        "description": "तमिलनाडु के महाबलीपुरम में मंगलवार से शुरू हुई ऑल इंडिया सेक्रेटरीज कांफ्रेंस के पहले सत्र की अध्यक्षता करते हुए उत्तर प्रदेश नमामि गंगे एवम ग्रामीण जलापूर्ति विभाग के प्रमुख सचिव अनुराग श्रीवास्तव ने बताया कि यूपी ने कैसे इतने कम समय में दो करोड़ कनेक्शन का लक्ष्य प्राप्त किया। प्रमुख सचिव ने बताया कि बड़ा प्रदेश होने के नाते पहले बुदेलखंड और विंध्य क्षेत्र में परियोजना को शुरू किया गया।\n\n"
    },
    {
        "id": "23637037",
        "url": "https://www.jagran.com/uttar-pradesh/lucknow-city-bsp-chief-mayawati-reaction-over-bharat-ratna-to-karpuri-thakur-demand-same-for-kanshiram-23637037.html",
        "title": "कर्पूरी ठाकुर को भारत रत्न देने की घोषणा पर मायावती की पहली प्रतिक्रिया, केंद्र सरकार से कर डाली ये मांग",
        "body": "डिजिटल डेस्क, नई दिल्ली। बिहार के पूर्व मुख्यमंत्री कर्पूरी ठाकुर के लिए केंद्र सरकार द्वारा भारत रत्न की घोषणा के फैसले का स्वागत करते हुए बीएसपी प्रमुख मायावती ने सरकार से मांग की है कि बीएसपी संस्थापक कांशीराम को भी उनके योगदान के लिए देश के सर्वोच्च नागरिक सम्मान से नवाजा जाना चाहिए।बहुजन समाज पार्टी की चीफ मायावती ने बुधवार को एक्स (पहले ट्विटर) पर पोस्ट करते हुए लिखा कि बिहार के दो बार मुख्यमंत्री रहे देश के ऐसे महान व्यक्तित्व कर्पूरी ठाकुर को देर से ही सही अब भारत रत्न की उपाधि से सम्मानित करने के केन्द्र सरकार के फैसले का स्वागत करते हैं। उन्होंने सर्वोच्च नागरकि सम्मान के लिए कर्पूरी ठाकुर के परिवार व सभी अनुयाइयों बधाई और शुभकामनाएं दी।\nकर्पूरी ठाकुर की 100वीं जयंती पर श्रद्धासुमन अर्पित करते हुए पूर्व मुख्यमंत्री ने कांशी राम के लिए भी सर्वोच्च नागरिक सम्मान भारत रत्न देने की अपील की है। उन्होंने कहा कि कर्पूरी ठाकुर की तरह ही दलितों एवं अन्य उपेक्षितों को आत्म-सम्मान के साथ जीने व उन्हें अपने पैरों पर खड़ा करने के लिए बीएसपी के जन्मदाता एवं संस्थापक मान्यवर श्री कांशीराम जी का योगदान ऐतिहासिक व अविस्मरणीय है, जिन्हें करोड़ों लोगों की चाहत अनुसार भारत रत्न की उपाधि से सम्मानित करना जरूरी है।\n\n",
        "description": "बहुजन समाज पार्टी की चीफ मायावती ने बुधवार को एक्स (पहले ट्विटर) पर पोस्ट करते हुए लिखा कि बिहार के दो बार मुख्यमंत्री रहे देश के ऐसे महान व्यक्तित्व कर्पूरी ठाकुर को देर से ही सही अब भारत रत्न की उपाधि से सम्मानित करने के केन्द्र सरकार के फैसले का स्वागत करते हैं। उन्होंने सर्वोच्च नागरकि सम्मान के लिए कर्पूरी ठाकुर के परिवार व सभी अनुयाइयों बधाई और शुभकामनाएं दी।\n\n"
    },
    {
        "id": "23637030",
        "url": "https://www.jagran.com/uttar-pradesh/lucknow-city-bharat-ratna-for-karpoori-thakur-sp-chief-akhilesh-yadav-reaction-23637030.html",
        "title": "'PDA की एकता फलीभूत हो रही है', कर्पूरी ठाकुर को भारत रत्न के एलान पर क्‍या बोले अखि‍लेश यादव?",
        "body": "ड‍िजिटल डेस्‍क, लखनऊ। केंद्र सरकार ने बिहार के पूर्व मुख्‍यमंत्री कर्पूरी ठाकुर को मरणोपरांत भारत रत्न देने का एलान किया है। केंद्र के इस न‍िर्णय को समाजवादी पार्टी के अध्‍यक्ष अखि‍लेश यादव ने ‘सामाजिक न्याय’ के आंदोलन की जीत बताया है। अखि‍लेश ने कहा क‍ि यह द‍िखाता है क‍ि सामाजिक न्याय व आरक्षण के परंपरागत विरोधियों को भी मन मारकर अब पीडीए के 90 फीसदी लोगों की एकजुटता के आगे झुकना पड़ रहा है।अखि‍लेश यादव ने सोशल मीड‍िया प्‍लेटफार्म एक्‍स पर ल‍िखा, ''जननायक कर्पूरी ठाकुर जी को मरणोपरांत घोषित भारत रत्न दरअसल ‘सामाजिक न्याय’ के आंदोलन की जीत है, जो दर्शाती है कि सामाजिक न्याय व आरक्षण के परंपरागत विरोधियों को भी मन मारकर अब पीडीए के 90% लोगों की एकजुटता के आगे झुकना पड़ रहा है। PDA की एकता फलीभूत हो रही है।''कर्पूरी ठाकुर का जन्म समस्तीपुर जिले के पितौंझिया गांव में नाई समाज में 24 जनवरी 1924 को हुआ था। उन्‍हें 'जननायक' कहकर संबोधित किया जाता है। वह साल 1952 में पहली विधायक चुने जाने के बाद आजीवन वह किसी न किसी सदन के सदस्य रहे।\n\n1970-79 के बीच बिहार के दो-दो बार मुख्यमंत्री और बाद में बिहार विधानसभा में नेता प्रतिपक्ष भी रहे। अपने जीवनकाल में कर्पूरी ठाकुर के इतने अहम पदों पर रहने बावजूद उनके पास न तो घर था और ना ही कोई गाड़ी। यहां तक कि उनके पास अपनी पैतृक जमीन भी नहीं थे। राजनीति में ईमानदारी, सज्जनता एवं लोकप्रियता ने कर्पूरी को जननायक बना दिया था। कर्पूरी का निधन 64 वर्ष की उम्र में 17 फरवरी 1988 को हुआ था।\n\nकर्पूरी ने आजीवन कांग्रेस के विरुद्ध राजनीति की थी। आपातकाल के दौरान इंदिरा गांधी उन्हें गिरफ्तार करने में कामयाब नहीं हो पाई। कर्पूरी सर्वोच्च पद पर पिछड़े समाज के व्यक्ति को देखना चाहते थे। कर्पूरी राजनीति में परिवारवाद के प्रबल विरोधी थे। ठाकुर ने जीवित रहने तक उन्होंने अपने परिवार के किसी सदस्य को राजनीति में नहीं आने दिया।\nयह भी पढ़ें: Karpoori Thakur को भारत रत्‍न, जानि‍ए उनके जीवन से जुड़े रोचक किस्‍से; कर्पूरीग्राम के कण-कण में हैं जननायक की यादें\n\n\nयह भी पढ़ें: Karpoori Thakur को भारत रत्न से सम्मानित करने के निर्णय का CM योगी ने किया स्वागत, कही ये बात\n\n",
        "description": "केंद्र ने बिहार के पूर्व मुख्‍यमंत्री कर्पूरी ठाकुर को मरणोपरांत भारत रत्न देने का एलान किया है। केंद्र के इस न‍िर्णय को समाजवादी पार्टी के अध्‍यक्ष अखि‍लेश यादव ने ‘सामाजिक न्याय’ के आंदोलन की जीत बताया है। अखि‍लेश ने कहा क‍ि यह द‍िखाता है क‍ि सामाजिक न्याय व आरक्षण के परंपरागत विरोधियों को भी मन मारकर अब पीडीए के 90 फीसदी लोगों की एकजुटता के आगे झुकना पड़ रहा है।"
    },
    {
        "id": "23636932",
        "url": "https://www.jagran.com/uttar-pradesh/lucknow-city-air-india-plane-coming-from-mumbai-to-lucknow-returned-due-to-fog-passengers-stuck-in-the-plane-for-12-hours-lodged-complaint-23636932.html",
        "title": "मुंबई से लखनऊ आ रहा एयर इंड‍िया का व‍िमान कोहरे की वजह से लौटा वापस, 12 घंटे तक प्‍लेन में फंसे रहे यात्रि‍यों ने दर्ज कराई शि‍कायत",
        "body": "जागरण संवाददाता, लखनऊ। मुंबई से लखनऊ आ रहा एयर इंडिया का विमान खराब मौसम के बीच चक्कर लगाकर वापस लौट गया। विमान को पहले इंदौर और फिर वापस मुंबई में उतारा गया। विमान में बैठे 12 घंटे से ज्यादा होने के बाद नाराज यात्रियों ने अपनी शिकायतें दर्ज कराई।एयर इंडिया का विमान ए आई 1625 को मंगलवार की शाम 7: 20 बजे मुंबई से रवाना होकर लखनऊ रात 9:35 बजे आना था। ये विमान मंगलवार रात 8:37 बजे लखनऊ को रवाना हुआ। लखनऊ एयरपोर्ट पर चक्कर काटने के बाद भी खराब मौसम के कारण विमान नहीं उतर सका। इसके बाद विमान को इंदौर भेजा गया। वहां कुछ समय रोकने के बाद विमान वापस मुंबई पहुंच गया। यात्री रात भर से विमान में थे। बुधवार सुबह तक यात्री मुंबई में फंसे थे।यह भी पढ़ें: UP Weather News: मौसम विभाग का यूपी के 45 जिलों में कोल्ड डे का अलर्ट, यहां घना कोहरा छाने की चेतावनी, पढ़ें आज की ताजा अपडेट\n\n\n",
        "description": "मुंबई से लखनऊ आ रहा एयर इंडिया का विमान खराब मौसम के बीच चक्कर लगाकर वापस लौट गया। विमान को पहले इंदौर और फिर वापस मुंबई में उतारा गया। विमान में बैठे 12 घंटे से ज्यादा होने के बाद नाराज यात्रियों ने अपनी शिकायतें दर्ज कराई। एयर इंडिया का विमान ए आई 1625 को मंगलवार की शाम 7 20 बजे मुंबई से रवाना होकर लखनऊ रात 935 बजे आना था। \n"
    },
    {
        "id": "23636905",
        "url": "https://www.jagran.com/uttar-pradesh/lucknow-city-foundation-day-of-uttar-pradesh-today-from-pm-modi-to-the-president-congratulated-cm-yogi-said-thanks-23636905.html",
        "title": "UP Diwas 2024: उत्तर प्रदेश का स्थापना दिवस आज, राष्ट्रपति से लेकर पीएम मोदी ने दी बधाई; CM योगी ने कहा - शुक्रिया",
        "body": "डिजिटल डेस्क, लखनऊ। आज 24 जनवरी को उत्तर प्रदेश अपना स्थापना दिवस मना रहा है। आज के ही दिन उत्तर प्रदेश की नींव साल 1902 में यूनाइटेड प्रॉविंस ऑफ आगरा एंड अवध के रूप में पड़ गई थी। उत्तर प्रदेश देश का सबसे बड़ा राज्य और राजनीतिक रूप से अहम रसूख रखता है।यूपी के स्थापना दिवस पर प्रधानमंत्री नरेंद्र मोदी से लेकर राष्ट्रपति द्रौपदी मुर्मू ने बधाई दी है। स्थापना दिवस पर बधाई के लिए सूबे के मुख्यमंत्री योगी आदित्यनाथ ने सभी का शुक्रिया अदा किया।उत्तर प्रदेश के स्थापना दिवस पर प्रधानमंत्री नरेंद्र मोदी ने प्रदेशवासियों को बधाई दी है। पीएम मोदी एक्स पर लिखा कि अध्यात्म, ज्ञान और शिक्षा की तपोभूमि उत्तर प्रदेश के अपने सभी परिवारजनों को राज्य के स्थापना दिवस की अनेकानेक शुभकामनाएं। बीते सात वर्षों में प्रदेश ने प्रगति की एक नई गाथा लिखी है, जिसमें राज्य सरकार के साथ जनता-जनार्दन ने भी बढ़-चढ़कर भागीदारी की है। मुझे विश्वास है कि विकसित भारत की संकल्प यात्रा में उत्तर प्रदेश अग्रणी भूमिका निभाएगा।\n\nआपकी आत्मीय एवं ऊर्जावान शुभकामनाओं के लिए हृदयतल से आभार आदरणीय प्रधानमंत्री जी!\n आपकी शुभेच्छाओं और मार्गदर्शन का ही सुफल है कि 'नया उत्तर प्रदेश', देश में सेवा, सुरक्षा, सुशासन व विकास का मानक बन गया है।\n आपके नेतृत्व में हम प्रदेश में 'रामराज' की स्थापना के लिए प्रतिबद्ध हैं। https://t.co/ZLxBwU49DC— Yogi Adityanath (@myogiadityanath) January 24, 2024\nइसके साथ ही राष्ट्रपति द्रौपदी मुर्मू ने सूबे के मुखिया योगी आदित्यनाथ को बधाई दी। उन्होंने लिखा कि अधिक आबादी वाला यह राज्य भारत की सामाजिक, सांस्कृतिक और आर्थिक प्रगति में अग्रणी भूमिका निभा रहा है। मैं उत्तर प्रदेश के कौशलयुक्त, परिश्रमी और निष्ठावान लोगों के सुख-समृद्धि की मंगल कामना करती हूं। मुझे विश्वास है कि यह राज्य और यहां के निवासी सदा विकास के पथ पर अग्रसर रहेंगे।\n\nआपकी अमूल्य शुभेच्छाओं हेतु हार्दिक आभार माननीय राष्ट्रपति जी!\n आदरणीय प्रधानमंत्री श्री @narendramodi जी के यशस्वी नेतृत्व में 'नए उत्तर प्रदेश' की अस्मिता को अक्षुण्ण रखते हुए प्रत्येक प्रदेश वासी के समग्र उत्थान के लिए हम प्रतिबद्ध हैं। https://t.co/OFR5hav6OD— Yogi Adityanath (@myogiadityanath) January 24, 2024\nयूपी के स्थापना दिवस पर रक्षा मंत्री राजनाथ सिंह ने भी प्रदेशवासियों को भी बधाई दी। उन्होंने लिखा कि ‘उत्तर प्रदेश दिवस’ पर प्रदेश के सभी भाइयों एवं बहनों को ढेरों शुभकामनाएं। भगवान श्रीराम और श्रीकृष्ण की पावन धरती, यह प्रदेश असीम संभावनाओं और ऊर्जा से भरा हुआ है। हाल के वर्षों में उत्तर प्रदेश विकास के पथ पर तेज़ी से आगे बढ़ चुका है। हमारा यह प्रदेश और अधिक विकसित, समृद्ध और खुशहाल हो, यही मैं कामना करता हूँ।\n\nआपकी शुभेच्छाओं हेतु हार्दिक धन्यवाद माननीय रक्षा मंत्री जी!\n आदरणीय प्रधानमंत्री श्री @narendramodi जी के मार्गदर्शन एवं आपके सहयोग से 'आत्मनिर्भर उत्तर प्रदेश' सुरक्षा व सुशासन के नए प्रतिमान स्थापित कर रहा है।\n जय सीताराम! https://t.co/TOepCrQUkJ— Yogi Adityanath (@myogiadityanath) January 24, 2024\nइसके साथ ही गृह मंत्री अमित शाह और भारतीय जनता पार्टी के राष्ट्रीय अध्यक्ष जगत प्रकाश नड्डा ने भी यूपी के स्थापना दिवस पर बधाई दी।\n\nजय जय श्री राम!\n आदरणीय प्रधानमंत्री श्री @narendramodi जी के दूरदर्शी नेतृत्व एवं आपके सहयोग से 'नया उत्तर प्रदेश' लोक-कल्याण के पथ पर अविराम गतिशील है। प्रदेश में 'रामराज्य' की संकल्पना सिद्ध हो रही है।\n आपकी शुभकामनाओं हेतु हृदयतल से आभार मा. केंद्रीय गृह एवं सहकारिता मंत्री… https://t.co/KPhq9Lp1oj— Yogi Adityanath (@myogiadityanath) January 24, 2024\nमुख्यमंत्री योगी आदित्यनाथ ने पीएम मोदी से लेकर अमित शाह तक को शुभकामनाओं के लिए धन्यवाद दिया।\n\nआपकी आत्मीय शुभकामनाओं के लिए हार्दिक आभार माननीय राष्ट्रीय अध्यक्ष जी!\n आदरणीय प्रधानमंत्री श्री @narendramodi जी के मार्गदर्शन में 'विकसित उत्तर प्रदेश' के संकल्प की सिद्धि में आपकी मंगलकामनाएं ऊर्जा प्रदान करेंगी। https://t.co/C5vnyhJ7y1— Yogi Adityanath (@myogiadityanath) January 24, 2024\n",
        "description": "UP Diwas 2024 आज 24 जनवरी को उत्तर प्रदेश अपना स्थापना दिवस मना रहा है। उत्तर प्रदेश देश का सबसे बड़ा राज्य और राजनीतिक रूप से अहम रसूख रखता है। यूपी के स्थापना दिवस पर प्रधानमंत्री नरेंद्र मोदी से लेकर राष्ट्रपति द्रौपदी मुर्मू ने बधाई दी है। स्थापना दिवस पर बधाई के लिए सूबे के मुख्यमंत्री योगी आदित्यनाथ ने सभी का शुक्रिया अदा किया।\n"
    }
]