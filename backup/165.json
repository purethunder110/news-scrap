[
    {
        "id": "23641916",
        "url": "https://www.jagran.com/uttar-pradesh/lucknow-city-up-cm-yogi-adityanath-cabinet-expand-after-up-budget-session2024-23641916.html",
        "title": "UP Cabinet Expansion: सीएम योगी मंत्रिमंडल के विस्तार की सुगबुगाहट शुरू, ओपी राजभर और दारा सिंह चौहान को मिल सकती है बड़ी जिम्मेदारी",
        "body": "राज्य ब्यूरो, लखनऊ। विधानमंडल के बजट सत्र के बाद योगी मंत्रिमंडल के विस्तार की सुगबुगाहट शुरू हो गई है। आसार हैं कि मंत्रिमंडल का विस्तार व्यापक फेरबदल की बजाय सीमित होगा। घोसी विधान सभा उपचुनाव हारने के बाद भी भाजपा की ओर से विधान परिषद भेजे गए दारा सिंह चौहान और एनडीए में फिर शामिल हुए सुभासपा अध्यक्ष ओम प्रकाश राजभर को मंत्रिमंडल में जगह मिलना तय माना जा रहा है। पिछड़ी जातियों से ताल्लुक रखने वाले दोनों नेताओं को सरकार में ओहदा देकर सरकार लोकसभा चुनाव के दृष्टिगत खासतौर पर पूर्वांचल में पिछड़ों को सियासी संदेश देना चाहती है। जातीय समीकरण के आधार पर एक-दो और चेहरों को भी मंत्रिमंडल में जगह मिल सकती है।ओपी राजभर और दारा सिंह चौहान को मिल सकती है बड़ी जिम्मेदारीराजभर के एनडीए और दारा सिंह चौहान के सपा छोड़ भाजपा में शामिल होने के बाद से ही दोनों को मंत्रिमंडल में शामिल किए जाने की अटकलें लग रही थीं। घोसी उपचुनाव में मिली हार के बाद चौहान और राजभर दोनों निशाने पर थे। हालांकि भाजपा नेतृत्व से हुई बातचीत का हवाला देकर राजभर लगातार मंत्री बनाए जाने का दम भरते आए हैं। वहीं घोसी उपचुनाव में भाजपा प्रत्याशी के तौर पर मिली हार से बैकफुट पर आए चौहान को उच्च सदन में भेजकर भाजपा ने मंत्री बनाए जाने की उनकी उम्मीदों को बरकरार रखा है।\n\nपिछड़ी जातियों को राजनीतिक संदेश देगी भाजपा\nजातिवार जनगणना की मांग करने वाले सपा अध्यक्ष अखिलेश यादव अब पीडीए (पिछड़े, दलित और अल्पसंख्यक) के एका का नारा बुलंद कर रहे हैं। पिछड़ी और अति पिछड़ी जातियों के संख्याबल को देखते हुए भाजपा भी उन्हें अपने पाले में खींचने में कोई कोर कसर बाकी नहीं रखना चाहती है। इस लिहाज से पूर्वांचल के कई जिलों में राजनीतिक प्रभाव रखने वाली राजभर और लोनिया चौहान बिरादरियों को साधने के लिए दोनों नेताओं को बजट सत्र के बाद योगी सरकार में जगह मिल सकती है। गौरतलब है कि राज्य मंत्रिमंडल में सदस्यों की अधिकतम संख्या 60 हो सकती है। राज्य मंत्रिमंडल में मुख्यमंत्री समेत कुल 52 सदस्य हैं। ऐसे में अभी आठ और मंत्री बनाए जाने की गुंजायश है।\n\nयह भी पढ़ें: Lok Sabha Elections: खरगे के बयान पर भाजपा का पलटवार, 'लोकतंत्र की आड़ में चल रहे राजवंशों की सत्ता को मिल रही है चुनौती'\n",
        "description": "राजभर के एनडीए और दारा सिंह चौहान के सपा छोड़ भाजपा में शामिल होने के बाद से ही दोनों को मंत्रिमंडल में शामिल किए जाने की अटकलें लग रही थीं। घोसी उपचुनाव में मिली हार के बाद चौहान और राजभर दोनों निशाने पर थे। हालांकि भाजपा नेतृत्व से हुई बातचीत का हवाला देकर राजभर लगातार मंत्री बनाए जाने का दम भरते आए हैं।"
    },
    {
        "id": "23641773",
        "url": "https://www.jagran.com/uttar-pradesh/lucknow-city-18-lakh-women-of-up-will-become-millionaires-yogi-government-has-prepared-a-three-year-plan-23641773.html",
        "title": "यूपी की 18.47 लाख महिलाएं बनेंगी लखपति, योगी सरकार ने तैयार किया तीन साल का प्लान… इन गतिविधियों में होंगी शामिल",
        "body": "राज्य ब्यूरो, लखनऊ। स्वयं सहायता समूह से जुड़ी महिलाओं की वार्षिक आय को बढ़ाने और उनका जीवन स्तर सुधारने की दिशा में प्रयासरत राज्य सरकार ने अगले तीन वर्षों में 18.47 लाख ग्रामीण महिलाओं को लखपति बनाने का लक्ष्य निर्धारित किया है। राज्य ग्रामीण आजीविका मिशन ने स्वयं सहायता समूहों से जुड़ी इन महिलाओं की वार्षिक आय एक लाख से अधिक पहुंचाने के महत्वाकांक्षी मिशन को अमलीजामा पहनाने की दिशा में प्रयास शुरू किए हैं।बता दें कि प्रधानमंत्री ने पूरे देश में दो करोड़ महिलाओं की वार्षिक आय एक लाख रुपये से अधिक पहुंचाने का लक्ष्य तय किया था। उत्तर प्रदेश ने इस लक्ष्य का करीब 14 प्रतिशत उठाने का बीड़ा उठाया है। 10.45 लाख स्वयं सहायता समूह की महिलाओं की वार्षिक आय को एक लाख या उससे अधिक पहुंचाने के लक्ष्य को पूर्ण भी कर लिया गया है।\nउत्तर प्रदेश राज्य ग्रामीण आजीविका मिशन ने पिछले वर्ष स्वयं सहायता समूह से जुड़ी 75 लाख स्वयं सहायता समूह से जुड़ी सदस्यों का ग्रामीण विकास मंत्रालय के लखपति दीदी ऐप पर आय के स्रोतों का सर्वे का कार्य किया था। \n\nसर्वे के क्रम में सामने आया है कि यूपी में 10.46 लाख महिलाएं लखपति महिला की श्रेणी में आती हैं। वहीं, 18.47 लाख सदस्यों की वार्षिक आय रुपये 61 हजार से एक लाख रुपये के बीच आंकी गई है। \n33.15 लाख सदस्य की वार्षिक आय रुपये 25 हजार से 60 हजार रुपये के बीच पाई गई है। फिलहाल 61 हजार से एक लाख के मध्य आने वाली ग्रामीण महिलाओं को अगले तीन वर्षों में लखपति बनाने की तैयारी है। \n\nराज्य ग्रामीण आजीविका मिशन की मिशन निदेशक दीपा रंजन ने बताया कि महिलाओं की वार्षिक आय को एक लाख या उससे अधिक पहुंचाने के प्रयास शुरू किए गए हैं। हम नए सिरे से सर्वे कर उनकी आजीविका का प्लान महिलाओं की मंशा के अनुसार तैयार कर रहे हैं। फिलहाल 168 मास्टर ट्रेनर 36 हजार सामुदायिक कैडर्स को इस महत्वाकांक्षी योजना के तहत प्रशिक्षित कर रहे हैं।\n",
        "description": "उत्तर प्रदेश राज्य ग्रामीण आजीविका मिशन ने पिछले वर्ष स्वयं सहायता समूह से जुड़ी 75 लाख स्वयं सहायता समूह से जुड़ी सदस्यों का ग्रामीण विकास मंत्रालय के लखपति दीदी ऐप पर आय के स्रोतों का सर्वे का कार्य किया था। सर्वे के क्रम में सामने आया है कि यूपी में 10.46 लाख महिलाएं लखपति महिला की श्रेणी में आती हैं। "
    },
    {
        "id": "23641838",
        "url": "https://www.jagran.com/uttar-pradesh/lucknow-city-recruitment-will-be-done-on-5582-posts-of-cho-on-contract-honorarium-of-rs-35500-will-be-given-23641838.html",
        "title": "UP News: संविदा पर सीएचओ के 5582 पदों पर होगी भर्ती, 35.500 रुपये मिलेगा मानदेय; इस तारीख से शुरू होगा आवेदन",
        "body": "राज्य ब्यूरो, लखनऊ। सामुदायिक स्वास्थ्य अधिकारियों (सीएचओ) के 5,582 पदों पर भर्ती के लिए आवेदन फार्म जारी कर दिए गए हैं। सात फरवरी तक आनलाइन आवेदन फार्म भरे जा सकेंगे। संविदा पर भर्ती किए जाने वाले सीएचओ को प्रति महीने 35,500 रुपये मानदेय दिया जाएगा। स्वास्थ्य उपकेंद्रों व आयुष्मान आरोग्य मंदिरों में इन्हें तैनाती दी जाएगी। शहरी क्षेत्रों के साथ-साथ ग्रामीण क्षेत्रों में भी बेहतर स्वास्थ्य सेवाएं देने के लिए सभी जरूरी उपाय किए जा रहे हैं।उप मुख्यमंत्री ब्रजेश पाठक की ओर से खाली पदों को शीघ्र भरने के निर्देश दिए गए हैं। ऐसे में अस्पतालों में पर्याप्त संख्या में स्टाफ की उपलब्धता सुनिश्चित की जा रही है। राष्ट्रीय स्वास्थ्य मिशन (एनएचएम), उत्तर प्रदेश की ओर से सीएचओ के खाली पदों पर भर्ती के लिए विज्ञापन जारी कर दिया गया है।कुल 5,582 पदों में से सामान्य श्रेणी के 2,233, आर्थिक रूप से कमजोर वर्ग श्रेणी के 558, ओबीसी के 1,508, एससी के 1,172 और एसटी श्रेणी के 111 पद हैं। आवेदन के लिए अभ्यर्थी की योग्यता बीएससी (नर्सिंग) के साथ-साथ सर्टिफिकेट कोर्स इन कम्युनिटी हेल्थ फार नर्स (सीसीएचएन) या पोस्ट बेसिक (नर्सिंग) के साथ सीसीएचएन होना अनिवार्य है। अभ्यर्थी की आयु 21 वर्ष से 40 वर्ष तक होना अनिवार्य है।\n\nएनएचएम के उन कर्मियों को जो इस पद के लिए योग्यता रखते हैं और कोरोना महामारी के समय उन्होंने अस्पतालों में कार्य किया है तो उन्हें भर्ती परीक्षा में अधिकतम 15 अंक तक दिया जाएगा। छह महीने की सेवा पर पांच प्रतिशत, एक वर्ष की 10 प्रतिशत और एक वर्ष छह महीने सेवाएं देने पर 15 अंक मिलेंगे। आनलाइन आवेदन फार्म एनएचएम की वेबसाइट www.upnrhm.gov.in पर उपलब्ध है।\nइसे भी पढ़ें: IPS Transfer: लोकसभा चुनाव से पहले पुलिस विभाग में बड़ा फेरबदल, शासन ने किए 84 आईपीएस अधिकारियों के तबादले\n\n",
        "description": "सीएचओ के 5582 पदों पर भर्ती के लिए आवेदन फार्म जारी कर दिए गए हैं। सात फरवरी तक आनलाइन आवेदन फार्म भरे जा सकेंगे। संविदा पर भर्ती किए जाने वाले सीएचओ को प्रति महीने 35500 रुपये मानदेय दिया जाएगा। स्वास्थ्य उपकेंद्रों में इन्हें तैनाती दी जाएगी। शहरी क्षेत्रों के साथ-साथ ग्रामीण क्षेत्रों में भी बेहतर स्वास्थ्य सेवाएं देने के लिए सभी जरूरी उपाय किए जा रहे हैं।"
    },
    {
        "id": "23641660",
        "url": "https://www.jagran.com/uttar-pradesh/lucknow-city-ips-transfer-31-ips-officers-transferred-in-up-see-who-got-new-posting-where-up-ips-transfer-list-today-23641660.html",
        "title": "IPS Transfer: लोकसभा चुनाव से पहले पुलिस विभाग में बड़ा फेरबदल, शासन ने किए 84 आईपीएस अधिकारियों के तबादले",
        "body": "राज्य ब्यूरो, लखनऊ। लोकसभा चुनाव के मद्देनजर शासन ने 84 आइपीएस अधिकारियों के तबादले किए हैं। इनमें एक ही स्थान पर तीन वर्ष का कार्यकाल पूरा कर चुके अधिकारियों से लेकर हाल ही में पदोन्नत किए गए आइपीएस अधिकारियों के नाम शामिल हैं।आइजी से एडीजी बने रमित शर्मा को प्रयागराज में ही पुलिस आयुक्त के पद पर तैनात रखा गया है। वहीं आइजी से एडीजी बने डा.संजीव गुप्ता को सचिव गृह के पद पर ही तैनात रखा गया है।तबादला सूची में पहली जनवरी से पदोन्नत किए गए 73 आइपीएस अधिकारियों में से कई अधिकारियों के नाम शामिल हैं। नव वर्ष में पुलिस विभाग को एक नए डीजी के अलावा दो नए एडीजी, पांच आइजी व 34 डीआइजी मिले थे। इनके अलावा 33 आइपीएस अधिकारियों को सेलेक्शन ग्रेड प्रदान किया गया था। इनकी भी नई तैनाती की गई है।\n\n\n\n\nइसे भी पढ़ें: आयुष्मान भारत योजना से जुड़ेंगे UP के इस जिले के 45 पीएचसी, कार्ड धारक ले सकेंगे पांच लाख तक मुफ्त इलाज की सुविधा\n\n",
        "description": "IPS Transfer List In UP शासन ने मंगलवार को पुलिस विभाग में बड़ा फेरबदल किया है। लखनऊ मेरठ गोरखपुर कई अन्य स्थानों पर तैनात 31 आईपीएस अधिकारियों का तबादले किए हैं। आईपीएस प्रभाकर चौधरी को पुलिस उपमहानिरीक्षक स्थापना मुख्यालय पुलिस महानिदेशक लखनऊ नियुक्त किया गया है। पुलिस अधीक्षक लॉजिस्टिक लखनऊ में तैनात आईपीएस अधिकारी रोहन पी. कनय को पुलिस उपमहानिरीक्षक तकनीकी सेवाएं लखनऊ नियुक्त किया गया है।"
    },
    {
        "id": "23641692",
        "url": "https://www.jagran.com/uttar-pradesh/lucknow-city-loksabha-election-sp-releases-first-list-of-16-candidates-dimple-yadav-will-contest-from-mainpuri-loksabha-seat-23641692.html",
        "title": "Loksabha Election: सपा ने 16 उम्मीदवारों की पहली लिस्ट की जारी, मैनपुरी से डिम्पल यादव लड़ेंगी चुनाव",
        "body": "डिजिटल डेस्क, लखनऊ। लोकसभा चुनाव के लिए समाजवादी पार्टी के मंगलवार को उत्तर प्रदेश की 16 लोकसभा सीटों से उम्मीदवारों की पहली लिस्ट जारी की है। मैनपुरी से डिम्पल यादव को टिकट दिया गया है।बदायूं लोकसभा सीट से धर्मेंद्र यादव, एटा से देवेश शाक्य, उन्नाव लोकसभा सीट से सपा ने अन्नू टण्डन पर दांव खेला है। जबकि लखनऊ सीट से रविदास मेहरोत्रा और अकबरपुर से राजाराम पाल को टिकट दिया गया है।संभल से वर्तमान सांसद शफीकुर्रहमान बर्क पर अखिलेश ने एक बार फिर भरोसा जताया है, फिरोजाबाद से अक्षय यादव सपा के टिकट पर चुनाव लड़ेंगे।\nखीरी लोकसभा सीट से उत्कर्ष वर्मा को टिकट दिया गया है, जबकि धौरहरा से आनन्नद भदौरिया, फर्रखाबाद से डॉ. नवल किशोर शाक्य, बांदा लोकसभा सीट से पार्टी ने शिवशंकर सिंह पटेल को टिकट दिया है।\nफैजाबाद से अवधेश प्रसाद, अम्बेडकरनगर से लालजी वर्मा, बस्ती से रामप्रसाद चौधरी और सीएम योगी आदित्यानाथ के गृह जिले से काजल निषाद को जीत की जिम्मेदारी दी गई है।\n\npic.twitter.com/IHwA5ENmYP— Samajwadi Party (@samajwadiparty) January 30, 2024\nइसे भी पढ़ें: IPS Transfer: यूपी में फिर चली तबादला एक्सप्रेस, 31 आईपीएस अधिकारियों का ट्रांसफर; देखें किसे कहां मिली नई तैनाती\n",
        "description": "लोकसभा चुनाव के लिए समाजवादी पार्टी के मंगलवार को उत्तर प्रदेश की 16 लोकसभा सीटों से उम्मीदवारों की पहली लिस्ट जारी की है। मैनपुरी से डिम्पल यादव को टिकट दिया गया है। बदायूं लोकसभा सीट से धर्मेंद्र यादव एटा से देवेश शाक्य उन्नाव लोकसभा सीट से सपा ने अन्नू टण्डन पर दांव खेला है। जबकि लखनऊ सीट से रविदास मेहरोत्रा और अकबरपुर से राजाराम पाल को टिकट दिया गया है।"
    },
    {
        "id": "23641738",
        "url": "https://www.jagran.com/uttar-pradesh/lucknow-city-tableau-of-uttar-pradesh-got-second-prize-showed-a-glimpse-of-the-changing-picture-of-up-under-yogi-government-23641738.html",
        "title": "उत्तर प्रदेश की झांकी को मिला द्वितीय पुरस्कार, दिखाई गई थी योगी सरकार में यूपी की बदलती तस्वीर की झलक",
        "body": "डिजिटल डेस्क, लखनऊ। सीएम योगी के नेतृत्व में विकास के ट्रैक पर तेजी से दौड़ रहे उत्तर प्रदेश को एक बार फिर राष्ट्रीय स्तर पर सम्मान मिला है। नई दिल्ली में कर्तव्य पथ पर आयोजित गणतंत्र दिवस परेड 2024 में यूपी की मनोरम झांकी ने सभी का दिल जीत लिया। 'विकसित भारत-समृद्ध विरासत' की थीम पर सजाई गई उत्तर प्रदेश की झांकी को 75वें गणतंत्र दिवस पर द्वितीय पुरस्कार मिला है।मंगलवार को नई दिल्ली में उत्तर प्रदेश सूचना एवं जनसम्पर्क विभाग के निदेशक शिशिर को भारत सरकार के रक्षा राज्यमंत्री अजय भट्ट ने प्रशस्ति पत्र व स्मृति चिह्न प्रदान किया। 26 जनवरी को 16 राज्यों-केंद्रशासित प्रदेशों के साथ ही 9 अलग-अलग मंत्रालयों व विभागों की कुल 25 झांकियां निकली थीं। इसमें पीपुल्स च्वॉइस के आधार पर उत्तर प्रदेश ने दूसरा स्थान हासिल किया।\nअयोध्या में नवनिर्मित राम मंदिर की थीम पर सजाई गई उत्तर प्रदेश की इस झांकी ने सभी को मंत्र मुग्ध कर दिया। इसमें पांच वर्ष के रामलला को हाथों में धनुष लिए दर्शाया गया था। झांकी पर ऋषि-मुनियों के साथ सनातन परंपरा और महाकुंभ आयोजन का अद्भुत नजारा देखने को मिला। साथ ही रैपिड रेल,ब्रह्मोस मिसाइल के प्रदर्शन तकनीक के साथ ही आत्मनिर्भर होते यूपी की झलक पेश कर रहा था।\n\nउत्तर प्रदेश के लिए यह गौरव का क्षण है। उत्तर प्रदेश को गणतंत्र दिवस परेड में आकर्षक झांकी के लिए अनवरत पांचवें वर्ष सम्मानित किया गया। 2020 में यूपी की झांकी को द्वितीय, 2021 व 2022 में प्रथम पुरस्कार मिला था। 2023 में पीपुल्स च्वॉइस श्रेणी में द्वितीय व तृतीय पुरस्कार यूपी के खाते में आया। वहीं 2024 में भी पीपुल्स च्वॉइस श्रेणी में उत्तर प्रदेश की झांकी दूसरे स्थान पर रही।\n\nइसे भी पढ़ें: Loksabha Election: सपा ने 16 उम्मीदवारों की पहली लिस्ट की जारी, मैनपुरी से डिम्पल यादव लड़ेंगी चुनाव\n",
        "description": "सीएम योगी के नेतृत्व में विकास के ट्रैक पर तेजी से दौड़ रहे उत्तर प्रदेश को एक बार फिर राष्ट्रीय स्तर पर सम्मान मिला है। नई दिल्ली में कर्तव्य पथ पर आयोजित गणतंत्र दिवस परेड 2024 में यूपी की मनोरम झांकी ने सभी का दिल जीत लिया। विकसित भारत-समृद्ध विरासत की थीम पर सजाई गई उत्तर प्रदेश की झांकी को 75वें गणतंत्र दिवस पर द्वितीय पुरस्कार मिला है।"
    },
    {
        "id": "23641582",
        "url": "https://www.jagran.com/uttar-pradesh/lucknow-city-uttar-pradesh-chief-minister-yogi-adityanath-paid-tributes-to-mahatma-gandhi-on-his-death-anniversary-23641582.html",
        "title": "CM योगी ने महात्मा गांधी की पुण्यतिथि पर अर्प‍ित की श्रद्धांजलि, कहा- 'एक भारत-श्रेष्ठ भारत' के मार्ग प्रशस्त करते हैं बापू के विचार",
        "body": "ड‍िजि‍टल डेस्‍क, लखनऊ। उत्तर प्रदेश के मुख्यमंत्री योगी आदित्यनाथ ने मंगलवार को महात्मा गांधी की पुण्य तिथि पर उन्हें श्रद्धांजलि अर्पित की। एक्स पर एक पोस्ट में सीएम योगी ने कहा, बापू के विचार 'एक भारत-श्रेष्ठ भारत' और 'आत्मनिर्भर भारत' के संकल्प की सिद्धि का मार्ग प्रशस्त करते हैं। उनकी शिक्षाओं में रामराज्य और विश्व शांति की कामना का भाव अंतर्निहित है। सीएम योगी ने गांधी जी की 76वीं पुण्य तिथि पर लखनऊ में जीपीओ पार्क में उनकी प्रतिमा पर माल्यार्पण भी किया।मानवता के अप्रतिम प्रतीक, राष्ट्रपिता महात्मा गांधी जी की पुण्यतिथि पर उन्हें विनम्र श्रद्धांजलि!पूज्य बापू के विचार 'एक भारत-श्रेष्ठ भारत' और 'आत्मनिर्भर भारत' के संकल्प की सिद्धि का मार्ग प्रशस्त करते हैं।\n \n उनकी शिक्षाओं में रामराज्य और विश्व शांति की कामना का भाव अंतर्निहित… pic.twitter.com/OyWVNaaiwY— Yogi Adityanath (@myogiadityanath) January 30, 2024\n",
        "description": "एक्स पर एक पोस्ट में सीएम योगी ने कहा बापू के विचार एक भारत-श्रेष्ठ भारत और आत्मनिर्भर भारत के संकल्प की सिद्धि का मार्ग प्रशस्त करते हैं। उनकी शिक्षाओं में रामराज्य और विश्व शांति की कामना का भाव अंतर्निहित है। सीएम योगी ने गांधी जी की 76वीं पुण्य तिथि पर लखनऊ में जीपीओ पार्क में उनकी प्रतिमा पर माल्यार्पण भी किया।"
    },
    {
        "id": "23641514",
        "url": "https://www.jagran.com/uttar-pradesh/lucknow-city-you-can-apply-online-for-phd-admission-in-lucknow-university-till-10th-february-keep-these-things-in-mind-23641514.html",
        "title": "Lucknow University: लखनऊ विवि में PhD एडमिशन के लिए आवेदन की तिथि 10 फरवरी तक बढ़ी, इन बातों का रखें खास ध्यान",
        "body": "जागरण संवाददाता, लखनऊ। Lucknow University: लखनऊ विश्वविद्यालय ने सत्र 2023-24 के पीएचडी दाखिले के लिए आनलाइन आवेदन की तिथि बढ़ाकर 10 फरवरी कर दी है। अभी तक अंतिम तिथि 31 जनवरी तक निर्धारित की गई थी। मंगलवार को इसका नोटिफिकेशन जारी कर दिया गया। अभ्यर्थी लवि की वेबसाइट www.lkouniv.ac.in  के माध्यम से आवेदन कर सकते हैं।लवि ने बीते दो जनवरी को पीएचडी के 39 विषयों में दाखिले के लिए आवेदन फार्म जारी किया था। इसमें रेगुलर के लिए 898 एवं पार्ट टाइम पीएचडी की 58 सीटें तय की गईं। प्रवक्ता प्रोफेसर दुर्गेश श्रीवास्तव ने बताया कि पहले 22 जनवरी तक आवेदन का मौका दिया गया था। फिर 31 जनवरी तक तिथि बढ़ाई गई। अब अंतिम तिथि 10 फरवरी कर दी गई है।यह भी पढ़ें: UPPSC PCS 2024: पीसीएस भर्ती के लिए आवेदन के अंतिम दिन यूपीपीएससी की वेबसाइट ओवरलोड, अभ्यर्थी परेशान; बढ़ाई जा सकती है डेट\n\n\n",
        "description": "Lucknow University लखनऊ विश्वविद्यालय ने बीते दो जनवरी को पीएचडी के 39 विषयों में दाखिले के लिए आवेदन फार्म जारी किया था। इसमें रेगुलर के लिए 898 एवं पार्ट टाइम पीएचडी की 58 सीटें तय की गईं। प्रवक्ता प्रोफेसर दुर्गेश श्रीवास्तव ने बताया कि पहले 22 जनवरी तक आवेदन का मौका दिया गया था। फिर 31 जनवरी तक तिथि बढ़ाई गई। अब अंतिम तिथि 10 फरवरी कर दी गई है।"
    },
    {
        "id": "23641501",
        "url": "https://www.jagran.com/uttar-pradesh/lucknow-city-samajwadi-party-leader-ashutosh-singh-expelled-from-party-due-after-put-up-poster-of-nitish-kumar-and-op-rajbhar-calling-palturam-23641501.html",
        "title": "नीतीश और ओपी राजभर को 'पलटूराम' बताना सपा नेता को पड़ा भारी, पार्टी ने द‍िखाया बाहर का रास्‍ता; कही ये बात",
        "body": "राज्‍य ब्‍यूरो, लखनऊ। समाजवादी पार्टी ने पूर्व प्रदेश सचिव आशुतोष सिंह को पार्टी विरोधी गतिविधियों के कारण मंगलवार को निष्कासित कर दिया। उन्‍होंने सपा कार्यालय के बाहर होर्डिंग लगाया था जिसमें बिहार के मुख्यमंत्री नीतीश कुमार और सुभासपा अध्यक्ष ओम प्रकाश राजभर को पलटूराम लिखा गया था। सपा के कार्यालय प्रभारी अरविन्द कुमार सिंह ने संतकबीरनगर निवासी आशुतोष सिंह को अनुशासनहीनता एवं पार्टी विरोधी गतिविधियों के कारण पार्टी से निष्कासित कर दिया है।बता दें, ब‍िहार में बदले इस राजनीत‍िक समीकरण के बाद एक तरफ जहां नीतीश कुमार को 'पलटूराम' कहा जा रहा है तो वहीं यूपी की स‍ियासत से जुड़े ओम प्रकाश राजभर से भी सावधान रहने की सलाह दी जा रही है। लखनऊ में समाजवादी पार्टी कार्यालय के बाहर नीतीश कुमार और ओपी राजभर के खि‍लाफ पोस्‍टर लगाए गए। इस पोस्‍टर में एक तरफ ब‍िहार के मुख्‍यमंत्री नीतीश कुमार और दूसरी तरफ सुभासपा अध्‍यक्ष ओपी राजभर की तस्‍वीर लगी थी। पोस्‍टर पर ल‍िखा गया था, 'राजनीत‍ि के दो पल्‍टूराम, जनता रहे इनसे सावधान।'इस पोस्‍टर को सपा नेता आशुतोष स‍िंंह ने लगवाया था। समाजवादी पार्टी ने इसे अनुशासनहीनता और पार्टी विरोधी गतिविधि‍ माना है। सपा के कार्यालय प्रभारी अरविन्द कुमार सिंह ने आशुतोष सिंह को बाहर का रास्‍ता द‍िखा द‍िया है, पार्टी ने उन्‍हें निष्कासित कर दिया है।\nयह भी पढ़ें: 'राजनीत‍ि के दो पलटूराम...', लखनऊ में लगे पोस्‍टर में नीतीश कुमार के अलावा क‍िस नेता से सावधान रहने की दी गई सलाह?\n\n\n\nयह भी पढ़ें: यूपी-उत्तराखंड छोड़ दूसरे राज्यों के क्षेत्रीय दलों से गठबंधन करेगी बसपा, अंत‍िम दौर में बातचीत; जल्‍द हो सकता है एलान\n\n\n\n",
        "description": "समाजवादी पार्टी ने पूर्व प्रदेश सचिव आशुतोष सिंह को पार्टी विरोधी गतिविधियों के कारण मंगलवार को निष्कासित कर दिया। उन्‍होंने सपा कार्यालय के बाहर होर्डिंग लगाया था जिसमें बिहार के मुख्यमंत्री नीतीश कुमार और सुभासपा अध्यक्ष ओम प्रकाश राजभर को पलटूराम लिखा गया था। सपा के कार्यालय प्रभारी अरविन्द कुमार सिंह ने संतकबीरनगर निवासी आशुतोष सिंह को अनुशासनहीनता एवं पार्टी विरोधी गतिविधियों के कारण पार्टी से निष्कासित कर दिया है।"
    },
    {
        "id": "23641337",
        "url": "https://www.jagran.com/uttar-pradesh/lucknow-city-beware-from-nitish-kumar-and-om-prakash-rajbhar-poster-put-up-outside-samajwadi-party-office-in-lucknow-23641337.html",
        "title": "'राजनीत‍ि के दो पलटूराम...',  लखनऊ में लगे पोस्‍टर में नीतीश कुमार के अलावा क‍िस नेता से सावधान रहने की दी गई सलाह?",
        "body": "एएनआई, लखनऊ। जदयू की एनडीए में वापसी से बिहार का राजनीतिक समीकरण पूरी तरह बदल गया है। ब‍िहार में बदले इस राजनीत‍िक समीकरण का उत्तर प्रदेश में भी असर देखने को म‍िल रहा है। एक तरफ जहां नीतीश कुमार को 'पलटूराम' कहा जा रहा है तो वहीं यूपी की स‍ियासत से जुड़े ओम प्रकाश राजभर से भी सावधान रहने की सलाह दी जा रही है। ओम प्रकाश राजभर सुहेलदेव भारतीय समाज पार्टी के अध्‍यक्ष हैं और 'राजनीत‍िक समीकरण' के ह‍िसाब से दल भी बदलते रहते हैं। लखनऊ में समाजवादी पार्टी कार्यालय के बाहर नीतीश और ओपी राजभर के खि‍लाफ पोस्‍टर लगाए गए हैं।लखनऊ में समाजवादी पार्टी कार्यालय के बाहर जो पोस्‍टर लगाए गए हैं, उनमें एक तरफ ब‍िहार के मुख्‍यमंत्री नीतीश कुमार और दूसरी तरफ सुभासपा अध्‍यक्ष ओपी राजभर की तस्‍वीर लगी है। पोस्‍टर पर ल‍िखा गया है, 'राजनीत‍ि के दो पलटूराम, जनता रहे इनसे सावधान'#WATCH लखनऊ: समाजवादी पार्टी कार्यालय के बाहर बिहार के मुख्यमंत्री नीतीश कुमार और SBSP प्रमुख ओम प्रकाश राजभर के खिलाफ पोस्टर लगाए गए। pic.twitter.com/IfvrmdVmIg— ANI_HindiNews (@AHindinews) January 30, 2024\nसीतापुर में एक कार्यक्रम में पहुंचे ओम प्रकाश राजभर ने बीते सोमवार को कहा था क‍ि अखिलेश यादव के कारण ही नीतीश कुमार व ममता बनर्जी आईएनडीआईए से बाहर हुए हैं। अन्य दल भी बाहर जाने की तैयारी में हैं। ओम प्रकाश राजभर ने कहा कि अखिलेश अकेले चुनाव लड़ना चाहते हैं। कांग्रेस-सपा में गठबंधन मुश्किल है। एनडीए की टक्कर में कोई नहीं है।\n\nयह भी पढ़ें: नीतीश की पलटी के बाद I.N.D.I.A की 3 पार्टियों ने मजबूती से पकड़ा हाथ, पर टिकट बंटवारे पर फंसा पेंच; सीट के लिए मची होड़\n \nयह भी पढ़ें: यूपी-उत्तराखंड छोड़ दूसरे राज्यों के क्षेत्रीय दलों से गठबंधन करेगी बसपा, अंत‍िम दौर में बातचीत; जल्‍द हो सकता है एलान\n",
        "description": "एक तरफ जहां नीतीश कुमार को पलटूराम कहा जा रहा है तो वहीं यूपी की स‍ियासत से जुड़े ओम प्रकाश राजभर से भी सावधान रहने की सलाह दी जा रही है। ओम प्रकाश राजभर सुहेलदेव भारतीय समाज पार्टी के अध्‍यक्ष हैं और राजनीत‍िक समीकरण के ह‍िसाब से दल भी बदलते रहते हैं। लखनऊ में समाजवादी पार्टी कार्यालय के बाहर नीतीश और ओपी राजभर के खि‍लाफ पोस्‍टर लगाए गए हैं।"
    }
]