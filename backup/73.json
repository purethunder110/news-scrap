[
    {
        "id": "23680032",
        "url": "https://www.jagran.com/uttar-pradesh/lucknow-city-akhilesh-yadav-samajwadi-party-expanded-before-lok-sabha-elections-two-parties-supported-sp-many-bjp-bsp-leaders-join-the-party-23680032.html",
        "title": "लोकसभा चुनाव से पहले अखिलेश का बढ़ा कुनबा, दो पार्टियों ने दिया समर्थन; मायावती को भी लगा झटका",
        "body": "राज्य ब्यूरो, लखनऊ। समाजवादी पार्टी ने दावा किया है कि जनता दल (एस) के विभिन्न राज्यों के प्रतिनिधियों ने सपा में अपनी पार्टी का विलय कर दिया है। उन्होंने सपा की नीतियों और पार्टी के अध्यक्ष अखिलेश यादव के नेतृत्व में आस्था जताते हुए यह निर्णय किया है।सपा के मुख्य प्रवक्ता राजेन्द्र चौधरी ने बताया कि जनता दल (एस) के अध्यक्ष एचडी देवगौड़ा के कर्नाटक विधानसभा चुनाव में हार के बाद भाजपा से हाथ मिलाने के फैसले से असंतुष्ट जनता दल (एस) के राजस्थान, कर्नाटक, उत्तर प्रदेश, पंजाब, हरियाणा, केरल, के प्रतिनिधियों ने सपा में विलय का निर्णय किया है।समाजवादी पार्टी की केरल इकाई के प्रदेश अध्यक्ष डा. साजी पोथेन थामस के प्रयासों से बुधवार को जनता दल (एस) के राष्ट्रीय महासचिव आरएस प्रभास, मध्य प्रदेश के अध्यक्ष शिव सिंह, केरल के प्रदेश अध्यक्ष पंतलाम मोहन दास, उत्तर प्रदेश के प्रदेश अध्यक्ष बैकुंठ नाथ सहित हरियाणा और पंजाब इकाई के पदाधिकारी भी सपा में शामिल हो गए।\nउन्होंने बताया कि भारतीय समाज दल तथा शोषित समाज अधिकार पार्टी ने बिना शर्त सपा को समर्थन देना तय किया है। इनके अतिरिक्त भाजपा और बसपा के कई नेता भी अपने समर्थकों के साथ सपा में शामिल हो गए।\n\nइसे भी पढ़ें: मैनपुरी में भाजपा का बड़ा दांव, डिंपल के सामने दिग्गज कांग्रेसी को उतारने की अटकलें; अखिलेश हुए अलर्ट\n",
        "description": "Lok Sabha Election 2024 समाजवादी पार्टी ने दावा किया है कि जनता दल (एस) के विभिन्न राज्यों के प्रतिनिधियों ने सपा में अपनी पार्टी का विलय कर दिया है। उन्होंने सपा की नीतियों और पार्टी के अध्यक्ष अखिलेश यादव के नेतृत्व में आस्था जताते हुए यह निर्णय किया है। उन्होंने बताया कि भारतीय समाज दल तथा शोषित समाज अधिकार पार्टी ने बिना शर्त सपा को समर्थन देना तय किया है।"
    },
    {
        "id": "23680050",
        "url": "https://www.jagran.com/uttar-pradesh/lucknow-city-samajwadi-party-chief-akhilesh-yadav-targets-bjp-over-electoral-bonds-23680050.html",
        "title": "Electoral Bonds को लेकर अखि‍लेश का भाजपा पर वार, कहा- चंदा चोरी में सबसे आगे है भाजपा और...",
        "body": "एएनआई, लखनऊ। समाजवादी पार्टी के अध्‍यक्ष अखि‍लेश यादव ने गुरुवार को एक बार फ‍िर चुनावी बॉन्‍ड, नौकरी और क‍िसानों की समस्‍या को लेकर भाजपा पर हमला बोला। अखिलेश ने आरोप लगाते हुए कहा क‍ि भाजपा चंदा चोरी में सबसे आगे है। सपा प्रमुख ने कहा क‍ि देश की जनता जान गई है क‍ि वैक्‍सीन वालों से भी इन्‍होंने पैसा वसूला है। कहा क‍ि विपक्ष के लोगों को चंदा मिला है, भाजपा ने वसूली की है।अखि‍लेश ने कहा, ''वैक्सीन का प्रचार भारतीय जनता पार्टी कर रही थी, इस देश की भोली भाली जनता को पता ही नहीं चला की वैक्सीन वालों से भी यह चंदा ले लेंगे, पैसा वसूल लेंगे।\" उन्‍होंने कहा, \"भाजपा हटेगी तो देश बचेगा। मतदान तो करना ही पड़ेगा, लेकिन मतदान तक हम सबको सावधान रहना पड़ेगा। अकाउंट इसलिए सीज हो रहे हैं क्योंकि चंदा चोरी में भाजपा सबसे आगे है।\"अखि‍लेश ने कहा, \"भारतीय जनता पार्टी हारेगी तो लोकतंत्र बचेगा, बाबा साहब भीमराव अंबेडकर जी का संविधान बचेगा। भारतीय जनता पार्टी हारेगी तो नौकरी मिलेगी, किसानों को एमएसपी मिलेगी।\"\nयह भी पढ़ें: UP Politics: भाजपा ने किसानों से किए झूठे वादे, नौजवानों का भविष्य बर्बाद किया; अखिलेश यादव ने लगाया आरोप\n\n\n\n",
        "description": "अखि‍लेश ने कहा वैक्सीन का प्रचार भारतीय जनता पार्टी कर रही थी इस देश की भोली भाली जनता को पता ही नहीं चला की वैक्सीन वालों से भी यह चंदा ले लेंगे पैसा वसूल लेंगे। उन्‍होंने कहा भाजपा हटेगी तो देश बचेगा। मतदान तो करना ही पड़ेगा लेकिन मतदान तक हम सबको सावधान रहना पड़ेगा। अकाउंट इसलिए सीज हो रहे हैं क्योंकि चंदा चोरी में भाजपा सबसे आगे है।"
    },
    {
        "id": "23680047",
        "url": "https://www.jagran.com/uttar-pradesh/lucknow-city-lok-sabha-election-2024-dial-1950-you-will-get-answers-to-questions-related-to-elections-and-voter-list-23680047.html",
        "title": "Lok Sabha Election 2024: डायल करिए 1950, चुनाव और मतदाता सूची से जुड़े सवालों का मिलेगा जवाब",
        "body": "जागरण संवाददाता, लखनऊ। लोकसभा चुनाव की तिथि घोषित हो चुकी है। राजनीतिक व सरकारी तंत्र की समस्त गतिविधियां अब आचार संहिता की जद में है। अब जनता ही सर्वोपरि है। 18 वर्ष से ऊपर के समस्त मतदाता एक जून को मताधिकार का प्रयोग कर नई सरकार बनाने के लिए मतदान करेंगे।मतदान की प्रक्रिया के दौरान वोटिंग व्यवस्था, मतदाता सूची में नाम है कि नहीं, वोटर बनने के लिए क्या अभी मौका है। ऐसे तमाम सवालों का जिला निर्वाचन अधिकारी, जिलाधिकारी एस राजलिंगम ने जवाब दिया। वे मंगलवार को दैनिक जागरण प्रश्न पहर में मौजूद थे। उन्होंने इस दौरान पाठकों की तमाम जिज्ञासाओं का समाधान किया।दैनिक जागरण के प्रश्न पहर कार्यक्रम के दौरान ज्यादा से ज्यादा मतदान की अपील करते हुए वाराणसी के जिलाधिकारी एस राजलिंगम। pic.twitter.com/jzAYS01G4l— UP Desk (@NiteshSriv007) March 21, 2024\nप्रश्न- एक जनवरी, 2024 को मेरी उम्र 18 वर्ष पूरी हो चुकी है, क्या मतदाता बन सकते हैं।\n\nउत्तर- बिल्कुल, मतदाता बन सकते हैं। आप गूगल प्ले स्टोर पर जाकर सबसे पहले निर्वाचन आयोग का एप वोटर हेल्पलाइन खोल लें। इस एप में मतदाताओं के लिए बहुत सी सुविधाएं प्रदान की गई हैं। इस एप पर जाकर मतदाता बनने के लिए आप फार्म छह भर दीजिए। आपको पहचान संबंधित दस्तावेज, फोटो आदि भी अपलोड करने होंगे।\nप्रश्न- जनपद में आचार संहिता प्रभावी है। नेता जी, लोगों की गाड़ियां झंडा लगाकर हूटर बजाते हुए दौड़ रही हैं ? \nउत्तर- गाड़ी में मानक तहत झंडा लगाया जा सकता है लेकिन हूटर नहीं बजाया जा सकता है। अगर ऐसा है तो इसकी जांच करा लेता हूं। तत्काल कार्रवाई होगी।\n\nप्रश्न- बहुतायत मतदान बूथ के बाहर पेड़ तक की छाया नहीं है, गर्मी में वोटिंग के दौरान क्या कुछ विशेष व्यवस्था रहेगी? \nउत्तर- आपका सवाल अच्छा है। एक जून को यहां मतदान होने हैं। गर्मी चरम पर होगी। इसको ध्यान में रखते हुए। बूथों पर सेड की व्यवस्था की तैयारी है। इसी के साथ मुकम्मल पेयजल की भी व्यवस्था रहेगी। चिकित्सकों की टीम भी रहेगी। इस तरह के बूथों को चिन्हित करने का कार्य पूरा कर लिया गया है।\n\nप्रश्न- मतदान के लिए बूथ एजेंट बनाए जाते हैं लेकिन बूथ से बहुत दूर इन्हें खड़ा कराया जाता है, इससे क्या फायदा?\nउत्तर- बूथ के दरवाजे पर बैठने की व्यवस्था रहेगी तो एजेंट इस बार वहीं बैठेंगे। यह प्रकरण संज्ञान में हैं।\nप्रश्न- मतदाता बनने के लिए ऑनलाइन आवेदन किया लेकिन मतदाता सूची में नाम नहीं आया। अब, क्या करना होगा?\nउत्तर-अगर आप ने मतदाता बनने के लिए ऑनलाइन आवेदन किया है तो नाम अवश्य जुड़ा होगा, एक बार टोल फ्री नंबर- 1950 पर फोन कर लीजिए। इस पर आपको समस्त जानकारी देनी होगी। मतदाता सूची में नाम होगा तो आप को जानकारी मिल जाएगी। इस नंबर पर आपको मतदाता सूची समेत बहुत सी जानकारियां मिल जाएंगी। आप, बीएलओ से मिलकर भी मतदाता सूची देख सकते हैं। बीएलओ का नंबर पार्षद व ग्राम प्रधान के अलावा आनलाइन प्राप्त कर सकते हैं।\n\nप्रश्न- नगर निगम के चुनाव में हमेशा वोट देते हैं पर लोकसभा चुनाव में नाम गायब हो जाता है ? \nउत्तर- नगर निगम, ग्राम प्रधान के चुनाव की मतदाता सूची अलग होती है। लोकसभा चुनाव की मतदाता सूची अलग होती है। आपका नाम, इस मतदाता सूची में नहीं है तो अभी जुड़वा सकते हैं।\nजिला निर्वाचन अधिकारी ने कहा कि नामांकन से पूर्व तक मतदाता बनने के लिए आवेदन किया जा सकता है। वाराणसी संसदीय सीट के लिए जनपद में सात मई से नामांकन की प्रक्रिया शुरू होगी। आप चार मई तक गूगल प्ले स्टोर पर जाकर निर्वाचन आयोग का वोटर हेल्पलाइन एप अपलोड कर ऑनलाइन आवेदन कर सकते हैं। बीएलओ से मिलकर ऑफलाइन भी फार्म भरकर जमा कर सकते हैं। अगर किसी परिवार का सदस्य का नाम कटवाने चाहते हैं या पता आदि संशोधन के लिए फार्म भरना चाहते हैं तो अब नहीं हो सकेगा।\n\nमतदाता पर्ची इस बार आपको बहुत पहले यानी समझ लें एक सप्ताह पूर्व ही मिल जाएगी ताकि आप यह जान सकें कि आपका बूथ कहां हैं। घर घर मतदाता पर्ची पहुंचाने की व्यवस्था की जा रही है।\nइस बार मतदान से पूर्व किसी को पोस्टल बैलेट ले जाने की छूट नहीं मिलेगी। पोस्टल बैलेट मतदान के दौरान ही प्रदान की जाएगी ताकि इसका सही इस्तेमाल हो सके।\n\nमतदाता सूची के प्रकाशन से पूर्व आपने मतदाता बनने के लिए आवेदन किया है तो आपको मतदाता फोटो पहचान पत्र मिलेगा। अभी तीस हजार से अधिक वोटर आई कार्ड चेन्नई से आने हैं।\n",
        "description": "Lok Sabha Election 2024 लोकसभा चुनाव की तिथि घोषित हो चुकी है। राजनीतिक व सरकारी तंत्र की समस्त गतिविधियां अब आचार संहिता की जद में है। मतदान की प्रक्रिया के दौरान वोटिंग व्यवस्था मतदाता सूची में नाम है कि नहीं वोटर बनने के लिए क्या अभी मौका है। ऐसे तमाम सवालों का  जिला निर्वाचन अधिकारी जिलाधिकारी एस राजलिंगम ने जवाब दिया।"
    },
    {
        "id": "23679781",
        "url": "https://www.jagran.com/uttar-pradesh/lucknow-city-cm-yogi-is-going-to-get-this-big-work-done-in-these-cities-of-up-budget-passed-people-will-get-this-benefit-23679781.html",
        "title": "CM योगी यूपी के इन शहरों में कराने जा रहे हैं यह बड़ा काम, बजट हो गया पास- लोगों को मिलेगा यह फायदा",
        "body": "राज्य ब्यूरो, लखनऊ : लोक निर्माण विभाग ने 31 जिलों में 131.43 करोड़ रुपये खर्च करके 66 सड़कों के चालू कार्यों को पूरा करवाने की कवायद शुरू कर दी है। इनमें से राज्य, प्रमुख जिला, अन्य जिला तथा ग्रामीण क्षेत्रों की 21 सड़कों को चौड़ा किया जाना है।शासन ने बीते दिनों इस संदर्भ में वित्तीय स्वीकृति प्रदान कर दी है। जिन सड़कों का निर्माण चल रहा है और काम पूरा करने के लिए धनराशि स्वीकृत की गई है उनमें पीलीभीत, शाहजहांपुर, भदोही, सोनभद्र, मुजफ्फरनगर, कानपुर नगर, खीरी, अंबेडकर नगर, मेरठ, मुरादाबाद व बिजनौर की एक-एक सड़क शामिल हैं।",
        "description": "शासन ने बीते दिनों इस संदर्भ में वित्तीय स्वीकृति प्रदान कर दी है। जिन सड़कों का निर्माण चल रहा है और काम पूरा करने के लिए धनराशि स्वीकृत की गई है उनमें पीलीभीत शाहजहांपुर भदोही सोनभद्र मुजफ्फरनगर कानपुर नगर खीरी अंबेडकर नगर मेरठ मुरादाबाद व बिजनौर की एक-एक सड़क शामिल हैं। वहीं सड़कें बनने के बाद लोगों को काफी फायदा मिलेगा। "
    },
    {
        "id": "23679689",
        "url": "https://www.jagran.com/uttar-pradesh/lucknow-city-thousands-of-seats-vacant-in-more-than-30-special-trains-on-holi-details-of-special-trains-running-and-passing-through-lucknow-released-23679689.html",
        "title": "UP Train: होली पर 30 से ज्यादा स्‍पेशल ट्रेनों में हजारों सीटें खाली, लखनऊ से चलने-गुजरने वाली विशेष ट्रेनों का ब्योरा जारी",
        "body": "जागरण संवाददाता, लखनऊ। होली में अपने गंतव्यों को जाने वाले हजारों यात्रियों को रेलवे राहत देने जा रहा है। पूर्वोत्तर रेलवे ने तीन दर्जन से ज्यादा ऐसी ट्रेनें चलाई हैं, जो होली तक और होली के बाद की तिथियों में खाली हैं।पूर्वोत्तर रेलवे के मुख्य जनसंपर्क अधिकारी पंकज कुमार सिंह ने बताया कि विशेष गाड़ियों में खाली बर्थ और सीटें उपलब्ध हैं। यात्री इन सीटों पर तत्काल और एडवांस में सीटों की बुकिंग करा सकते हैं। इनमें कई ट्रेनें लखनऊ से हैं तो कई वाया लखनऊ होकर जाएंगी।-गोमतीनगर से 25 मार्च को छपरा के लिए सेकेंड एसी में 31, थर्ड एसी में 364, स्लीपर में 257 और चेयरकार में 529 सीटें\n-गोमतीनगर से 27 मार्च को छपरा के लिए सेकेंड एसी में 31, थर्ड एसी में 364, स्लीपर में 255 बर्थ और चेयरकार में 530 सीटें\n-गोमतीनगर से 22 मार्च को सिकंदरबाद विशेष ट्रेन नंबर में सेकेंड एसी में 22, थर्ड एसी में 210, स्लीपर में 398 बर्थ और चेयरकार में 144 सीटें\n\n-गोमती नगर से 26 मार्च को सिकंदराबाद के लिए ट्रेन नंबर 07220 में सेकेंड एसी में 18, थर्ड एसी में 203, स्लीपर में 432 बर्थ\n-गोमतीनगर से 21 मार्च को छपरा के लिए सेकेंड एसी में 29, थर्ड एसी में 347, स्लीपर में 182 और चेयरकार में 363 सीट\n-गोमतीनगर से 23 मार्च को छपरा के लिए सेकेंड एसी में 15, थर्ड एसी में 282 बर्थ\n-गोरखपुर से 22 मार्च को चलने वाली 05053 बांद्रा टर्मिनस के लिए ट्रेन में चेयरकार में 1231 सीटें उपलब्ध हैं।\n\n-गोरखपुर से 29 मार्च को चलने वाली 05053 बांद्रा टर्मिनस के लिए विशेष गाड़ी में सेकेंड श्रेणी चेयरकार में 1,236 सीट\n-गोरखपुर से 27 मार्च को चलने वाली 05005 अमृतसर के लिए विशेष गाड़ी के थर्ड एसी में 162 बर्थ और चेयरकार में 359 सीटें\n-गोरखपुर से 24 मार्च को चलने वाली 05023 आनन्द विहार टर्मिनल के लिए विशेष ट्रेन में सेकेंड एसी में 79, थर्ड एसी में 614, स्लीपर में 164 बर्थ और चेयरकार में 180 सीटें\n\n-गोरखपुर से 31 मार्च को चलने वाली 05023 आनन्द विहार टर्मिनल के लिए चलने वाली सेकेंड एसी में 36, थर्ड एसी में 454, चेयरकार में 136 सीटें\n-बनारस से आनन्द विहार 26 मार्च को ट्रेन नंबर 05047 में थर्ड एसी के 168 बर्थ उपलब्ध हैं\n-ट्रेन नंबर 05097 टनकपुर से दौराई 22, 25, 27 व 29 मार्च को सभी श्रेणियों में सीटें खाली\n\n-लालकुआं से राजकोट 24 और 31 मार्च को ट्रेन नंबर 05045 में सेकेंड एसी में 40, थर्ड एसी में 273, स्लीपर में 395 बर्थ और चेयरकार में 45 सीटें\nयह भी पढ़ें -\nBudaun Case: बदायूं हत्‍याकांड के आरोपी जावेद पर 25 हजार रुपए का इनाम घोषित, वारदात के बाद से है फरार\n\nसपा ने जारी की छह प्रत्‍याशि‍यों की एक और ल‍िस्‍ट, घोसी से राजीव राय, संभल से शफीकुर्रहमान बर्क के पोते पर लगाया दांव\n",
        "description": "होली में अपने गंतव्यों को जाने वाले हजारों यात्रियों को रेलवे राहत देने जा रहा है। पूर्वोत्तर रेलवे ने तीन दर्जन से ज्यादा ऐसी ट्रेनें चलाई हैं जो होली तक और होली के बाद की तिथियों में खाली हैं। पूर्वोत्तर रेलवे के मुख्य जनसंपर्क अधिकारी पंकज कुमार सिंह ने बताया कि विशेष गाड़ियों में खाली बर्थ और सीटें उपलब्ध हैं।"
    },
    {
        "id": "23679686",
        "url": "https://www.jagran.com/uttar-pradesh/lucknow-city-deputy-commissioner-arrested-in-bribery-case-sent-to-jail-23679686.html",
        "title": "Lucknow News: रिश्वत के मामले में गिरफ्तार डिप्टी कमिश्नर को भेजा जेल, 19 मार्च को हुई थी गिरफ्तारी",
        "body": "विधि संवाददाता, लखनऊ। रिश्वत मामले में गिरफ्तार वाणिज्य कर (जीएसटी) सेक्टर-20 के डिप्टी कमिश्नर धनेंद्र कुमार पांडेय को कोर्ट ने बुधवार को न्यायिक हिरासत में जेल भेज दिया है। विशेष न्यायाधीश अजय कुमार श्रीवास्तव के समक्ष आरोपित को पेश किया गया। 19 मार्च को विजिलेंस विभाग की टीम ने धनेंद्र कुमार पांडेय गिरफ्तार किया था। \n \n   विशेष लोक अभियोजक महेश कुमार त्रिपाठी ने कोर्ट को बताया कि आर्डेम डाटा सर्विसेज प्राइवेट लिमिटेड के अकाउंटेंट दीशिप कुमार ने 19 मार्च 2024 को रिपोर्ट दर्ज कराया था। \n \n \n   उसमें बताया कि उनकी कंपनी के पिछले दो वित्तीय वर्षों के करीब 20 लाख रुपये रिफंड के लिए आनलाइन आइजीएसटी आवेदन किया था। इसी को करने के एवज में आरोपित ने दो लाख रुपये की रिश्वत मांगी थी। वादी ने वरिष्ठ पुलिस अधीक्षक, अभिसूचना उत्तर प्रदेश सतर्कता अधिष्ठान को शिकायत कर दी। \n \nलखनऊ। बिजली उपभोक्ता साइबर जालसाजों से होशियार रहे। जालसाज उपभोक्ता व उनके परिजनों के मोबाइल नंबरों पर मैसेज भेजकर बिजली का बिल बकाया बता रहे हैं। फिर फोन करके धमकी देते हैँ कि अगर बिजली का बिल आज रात नौ बजे तक जमा नहीं किया तो कनेक्शन कट जाएगा।\n\n\nऐसे जालसाजों से सावधान रहे। क्योंकि बिजली विभाग तुरंत मैसेज भेजकर कनेक्शन नहीं काटता। यही नहीं बिल जमा करने की अंतिम तिथि मैसेज में लिखकर आती है। जालसाज उपभोक्ताओं को झांसे में लेकर मोबाइल पर मैसेज भेजते हैं और फिर मीठी बाते करके उपभोक्ता के माेबाइल को हैक करने के लिए ऐनी डेस्क का सहारा लेकर हैक कर रहे हैं। इससे उपभोक्ता असहज हो जा रहा है।\nयह भी पढ़ें -\n\nBudaun Case: बदायूं हत्‍याकांड के आरोपी जावेद पर 25 हजार रुपए का इनाम घोषित, वारदात के बाद से है फरार\nसपा ने जारी की छह प्रत्‍याशि‍यों की एक और ल‍िस्‍ट, घोसी से राजीव राय, संभल से शफीकुर्रहमान बर्क के पोते पर लगाया दांव\n\n",
        "description": "रिश्वत मामले में गिरफ्तार वाणिज्य कर (जीएसटी) सेक्टर-20 के डिप्टी कमिश्नर धनेंद्र कुमार पांडेय को कोर्ट ने बुधवार को न्यायिक हिरासत में जेल भेज दिया है। विशेष न्यायाधीश अजय कुमार श्रीवास्तव के समक्ष आरोपित को पेश किया गया। विशेष लोक अभियोजक महेश कुमार त्रिपाठी ने कोर्ट को बताया कि आर्डेम डाटा सर्विसेज प्राइवेट लिमिटेड के अकाउंटेंट दीशिप कुमार ने 19 मार्च 2024 को रिपोर्ट दर्ज कराया था।"
    },
    {
        "id": "23679685",
        "url": "https://www.jagran.com/uttar-pradesh/lucknow-city-up-police-picked-up-car-of-minister-from-gate-of-vidhan-bhawan-driver-created-ruckus-still-a-challan-of-1100-rupees-issued-23679685.html",
        "title": "UP Police: पुलिस ने उठाई 'मंत्रीजी' की गाड़ी, ड्राइवर ने किया हंगामा; फिर भी कटा इतने रुपये का चालान",
        "body": "जागरण संवाददाता, लखनऊ। विधान भवन के गेट नंबर छह के सामने बुधवार दोपहर एक मंत्री की सरकारी गाड़ी (यूपी32-ईजी-3321) उठाने पर चालक ने हंगामा किया। इस दौरान उनके यूनियन के कुछ पदाधिकारी भी मौके पर पहुंच गए थे।पुलिस ने 1100 रुपये का चालान कर गाड़ी को छोड़ा है। चालक राम शंकर ने कहा कि अक्सर सरकारी गाड़ियां गेट के सामने खड़ी होती है। पुलिस कार्रवाई नहीं करती है।चंद मिनट के लिए राज्य संपत्ति विभाग की गाड़ी खड़ी करने पर टो कर लिया गया। हजरतगंज इंस्पेक्टर विक्रम सिंह के मुताबिक राज्य संपत्ति विभाग की गाड़ी थी। गेट पर खड़े होने के कारण 1100 रुपये का चालान कर छोड़ा गया है।\n\nलखनऊ। इंदिरा नगर के शिवाजीपुरम निवासी सेवानिवृत्त अभियंता रवीन्द्र पाल सिंह राणा को साइबर ठग ने बातों में ऐसा फंसाया कि उनके बैंक से 70 हजार निकाल लिए। बिजली काटने की चेतावनी देकर ठग ने उन्हें मैसेज भेजा और फिर देखने को कहा।\nइसके बाद बैंक से पैसे निकल गए। सेवानिवृत्त अभियंता की पत्नी के मोबाइल नंबर पर बिजली बिल अपडेट न होने का मैसेज आता है। राणा उसे गंभीरता से लेते हुए मैसेज पर आए हुए नंबर पर अपने रजिस्टर्ड नंबर से फोन करते हैं और साइबर जालसाज के झांसे में आ जाते हैं। \n\n\nऐनी डेस्क की मदद से मोबाइल से यूको व एक्सिस बैंक की अहम जानकारियां हासिल कर लेता है और धीरे-धीरे करके 70 हजार से अधिक रुपये निकाल लेता है। राणा बताते हैं कि जालसाज इतने आत्मविश्वास के साथ बात कर रहा था कि आसानी से उसके जाल में फंस जाएंगे। \n\nराणा कहते हैं कि जब तक वह बैंक से 19 मार्च की सुबह 10 बजे तक संपर्क करते हैं, तब तक जालसाजों ने यूको व एक्सिस बैंक से रुपये कई टुकड़ों में निकाल लिए थे। \n\n\nयूको बैंक के मैसेज भी रात 12:30 बजे आए, जब वह सोने जा रहे थे। जब तक पैसे निकाले जा रहे थे तब तक बैंक से मैसेज भी नहीं आ रहे थे, जो जांच का विषय है। राणा ने दूसरे दिन अपने बैंकों से संचालन बंद करवाया और मोबाइल को फार्मेट करवाया।\nसावधान रहें जालसाज उपभोक्ता व उनके घरवालों के मोबाइल नंबरों पर मैसेज भेजकर बिजली का बिल बकाया बता रहे हैं। फिर फोन करके धमकी देते हैं कि अगर बिल आज रात नौ बजे तक जमा नहीं किया तो कनेक्शन कट जाएगा। हकीकत यह है कि बिजली विभाग तुरंत मैसेज भेजकर कनेक्शन नहीं काटता। यही नहीं, बिल जमा करने की अंतिम तिथि मैसेज में लिखकर आती है।\n\nइन बातों का रखे ध्यान- अगर बिजली कनेक्शन काटने का मैसेज आए तो हेल्पलाइन नंबर 1912 पर संपर्क करें\n- किसी भी सूरत में अपने बिजली बिल, बैंक व मोबाइल पर आए मैसेज की जानकारी साझा न करें\n- बिजली विभाग बिल, बकाये की सूचना व बिजली न आने की सूचना रजिस्टर्ड मोबाइल पर ही भेजता है\n- अपना अकाउंट नंबर लेकर आसपास के काउंटरों से बकाया पता कर सकता है\n\n- बिजली विभाग के अधिकृत काउंटरों पर बिल जमा करें\n- बिजली घर के बाहर जेई, एसडीओ, अधिशासी अभियंता, अधीक्षण अभियंता व मुख्य अभियंता के नंबर लिखे होते हैं, उनसे संपर्क करें।\nयह भी पढ़ें - \nBudaun Case: बदायूं हत्‍याकांड के आरोपी जावेद पर 25 हजार रुपए का इनाम घोषित, वारदात के बाद से है फरार\n\n\nसपा ने जारी की छह प्रत्‍याशि‍यों की एक और ल‍िस्‍ट, घोसी से राजीव राय, संभल से शफीकुर्रहमान बर्क के पोते पर लगाया दांव\n\n",
        "description": "विधान भवन के गेट नंबर छह के सामने बुधवार दोपहर एक मंत्री की सरकारी गाड़ी (यूपी32-ईजी-3321) उठाने पर चालक ने हंगामा किया। इस दौरान उनके यूनियन के कुछ पदाधिकारी भी मौके पर पहुंच गए थे। पुलिस ने 1100 रुपये का चालान कर गाड़ी को छोड़ा है। चालक राम शंकर ने कहा कि अक्सर सरकारी गाड़ियां गेट के सामने खड़ी होती है। पुलिस कार्रवाई नहीं करती है।"
    },
    {
        "id": "23679657",
        "url": "https://www.jagran.com/uttar-pradesh/lucknow-city-is-india-chief-harish-farooqui-had-prepared-aligarh-module-students-were-being-brainwashed-by-forming-student-organization-of-amu-23679657.html",
        "title": "IS के भारत प्रमुख हरीश फारूकी ने ही तैयार कराया था आतंकी संगठन का अलीगढ़ मॉड्यूल, AMU का छात्र संगठन बनाकर घोला जा रहा था जहर",
        "body": "राज्य ब्यूरो, लखनऊ। गुवाहटी में पकड़ा गया आइएस का भारत प्रमुख हरीश फारूकी उर्फ हरीश अजमल फारूकी के इशारे पर ही आतंकी संगठन का अलीगढ़ माड्यूल तैयार किया गया था। सूत्रों के अनुसार, फारूकी आइएस के अलीगढ़ माड्यूल के सक्रिय सदस्यों के साथ वाट्सएप ग्रुप पर भी जुड़ा था। आतंकवाद निरोधक दस्ता (एटीएस) की जांच में उसकी भूमिका सामने आई थी। एटीएस ने इससे जुड़ी जानकारियां राष्ट्रीय जांच एजेंसी (एनआइए) से साझा की थीं।एटीएस ने नवंबर 2023 में अलीगढ़ से आइएस के सक्रिय सदस्य अब्दुल्ला व माज बिन तारिक को गिरफ्तार किया था, जिसके बाद उनके कई और सक्रिय साथी पकड़े गए थे, जिनका नेटवर्क महाराष्ट्र, झारखंड व अन्य राज्यों में भी फैला था।\n\nझारखंड से गिरोह का सक्रिय सदस्य वजीहुद्दीन पकड़ा गया था, जिससे पूछताछ में सामने आया था कि वह अलीगढ़ मुस्लिम यूनिवर्सिटी (एएमयू) के छात्र संगठन से जुड़े युवकों के सीधे संपर्क में था और आइएस की विचाराधारा का प्रचार-प्रसार कर रहा था।\n\n\n\n\nदरअसल, अलीगढ़ से आइएस सदस्यों के पकड़े जाने से लगभग एक माह पूर्व दिल्ली पुलिस ने आइएस के आतंकी शहनवाज के साथ रिजवान अशरफ व अरशद वारसी को गिरफ्तार किया था। तब आइएस के पुणे माड्यूल के साथ ही अलीगढ़ माड्यूल की जानकारी सामने आई थी।\n\nशहनवाज अपने साथियों की मदद से अलीगढ़ में किराये का मकान लेकर कई माह ठहरा था और वजीहुद्दीन, माज बिन तारिक, अब्दुल्ला अर्सलान, अब्दुल समद, फैजान बख्तियार, नावेद सिद्दीकी व अरशद वारसी को आइएस की शपथ दिलाई थी और जिहाद के लिए तैयार किया था।\n\n\nअपने नेटवर्क को बढ़ाने के लिए ही एएमयू के छात्र संगठन स्टूडेंट्स आफ अलीगढ़ मुस्लिम विश्वविद्यालय (एसएएमयू) का गठन किया गया था, जिसके माध्यम से एएमयू के वर्तमान व पूर्व छात्रों को एक वाट्सएप ग्रुप से भी जोड़ा गया था। उस ग्रुप से आइएस का भारत प्रमुख फारूकी भी जुड़ा था। एटीएस अपने केस में उसकी तलाश में था।\n\nयह भी पढ़ें -\n\nBudaun Case: बदायूं हत्‍याकांड के आरोपी जावेद पर 25 हजार रुपए का इनाम घोषित, वारदात के बाद से है फरार\n\nसपा ने जारी की छह प्रत्‍याशि‍यों की एक और ल‍िस्‍ट, घोसी से राजीव राय, संभल से शफीकुर्रहमान बर्क के पोते पर लगाया दांव\n",
        "description": "UP Crime गुवाहटी में पकड़ा गया आइएस का भारत प्रमुख हरीश फारूकी उर्फ हरीश अजमल फारूकी के इशारे पर ही आतंकी संगठन का अलीगढ़ माड्यूल तैयार किया गया था। सूत्रों के अनुसार फारूकी आइएस के अलीगढ़ माड्यूल के सक्रिय सदस्यों के साथ वाट्सएप ग्रुप पर भी जुड़ा था। आतंकवाद निरोधक दस्ता (एटीएस) की जांच में उसकी भूमिका सामने आई थी।"
    },
    {
        "id": "23679601",
        "url": "https://www.jagran.com/uttar-pradesh/lucknow-city-lok-sabha-elections-2024-list-of-candidates-for-17-seats-that-came-to-congress-under-the-alliance-with-sp-is-likely-to-come-on-21-march-23679601.html",
        "title": "यूपी के कांग्रेस प्रत्याशियों के नाम पर मंथन आज, 23 मार्च को लखनऊ में होगा लोकसभा चुनाव को लेकर प्रशिक्षण शिविर",
        "body": "राज्य ब्यूरो, लखनऊ। सपा से गठबंधन के तहत कांग्रेस के हिस्से आईं 17 सीटों पर उम्मीदवारों की सूची गुरुवार को आने की संभावना है। पार्टी सूत्रों के अनुसार दिल्ली में गुरुवार को कांग्रेस की केंद्रीय चुनाव समिति की बैठक में उत्तर प्रदेश के प्रत्याशियों के नामों पर मंथन होगा। बैठक में प्रदेश प्रभारी अविनाश पांडेय व प्रदेश अध्यक्ष अजय राय भी शामिल रहेंगे।माना जा रहा है कि बैठक के बाद कांग्रेस उत्तर प्रदेश के प्रत्याशियों की सूची जारी हो सकती है। कुछ कांग्रेस नेताओं का कहना है कि प्रत्याशियों की सूची दो या तीन किस्त में भी जारी हो सकती है। पहले चरण में जिन आठ सीटों के लिए नामांकन की प्रक्रिया शुरू हो चुकी है, उनमें कांग्रेस के हिस्से आई सहारनपुर सीट शामिल है। सहारनपुर सीट से इमरान मसूद का चुनाव मैदान में उतरना तय माना जा रहा है।कांग्रेस 23 मार्च को लखनऊ स्थित गांधी सभागार में लोकसभा चुनाव को लेकर प्रशिक्षण शिविर का आयोजन होगा। शिविर में प्रदेश प्रभारी व प्रदेश अध्यक्ष के अलावा लोकसभा सीटों के सभी कोआर्डिनेटर, जिला व शहर अध्यक्ष व प्रदेश कार्यकारिणी के पदाधिकारी मौजूद रहेंगे।\nप्रशिक्षण शिविर में महिला कांग्रेस, सेवादल, युवा कांग्रेस व अन्य फ्रंटल संगठन के 10-10 पदाधिकारी तथा अल्पसंख्यक, पिछड़ा वर्ग व अन्य विभागों के पांच-पांच पदाधिकारियों को उपस्थित रहने का निर्देश दिया गया है। शिविर में पदाधिकारी विभिन्न मुद्दों को लेकर प्रचार व बूथ स्तर तक कार्यकर्ताओं को जुटाने के विभिन्न बिंदुओं पर विचार करेंगे।\n\nयह भी पढ़ें: Lok Sabha Election 2024: पहले चरण में यूपी की आठ सीटों के लिए नामांकन प्रक्र‍िया शुरू, पहले दिन नहीं हुआ कोई नॉम‍िनेशन\n\n\n\n",
        "description": "समाजवादी पार्टी से गठबंधन के तहत कांग्रेस के हिस्से 17 सीटें आई हैं। इन सीटों पर उम्मीदवारों की सूची गुरुवार को आने की संभावना है। पार्टी सूत्रों के अनुसार दिल्ली में गुरुवार को कांग्रेस की केंद्रीय चुनाव समिति की बैठक में उत्तर प्रदेश के प्रत्याशियों के नामों पर मंथन होगा। बैठक में प्रदेश प्रभारी अविनाश पांडेय व प्रदेश अध्यक्ष अजय राय भी शामिल रहेंगे।\n"
    },
    {
        "id": "23679605",
        "url": "https://www.jagran.com/uttar-pradesh/lucknow-city-up-politics-bjp-made-false-promises-to-farmers-ruined-future-of-youth-akhilesh-yadav-alleged-23679605.html",
        "title": "UP Politics: भाजपा ने किसानों से किए झूठे वादे, नौजवानों का भविष्य बर्बाद किया; अखिलेश यादव ने लगाया आरोप",
        "body": "राज्य ब्यूरो, लखनऊ। सपा के राष्ट्रीय अध्यक्ष अखिलेश यादव ने भाजपा पर किसानों से झूठे वादे करने और नौजवानों का भविष्य बर्बाद करने का आरोप लगाया है। बुधवार को पार्टी मुख्यालय में मीडिया से बातचीत में सपा प्रमुख ने कहा कि भाजपा की दस साल की सरकार में कर्ज और आर्थिक तंगी के चलते एक लाख से ज्यादा किसानों ने आत्महत्या की है। भाजपा सरकार प्रतियोगी छात्रों को नौकरी नहीं देना चाहती है। जानबूझकर पेपर लीक कराती है। यूपी में प्रतियोगी परीक्षाओं में भारी धांधली हुई है।अखिलेश यादव ने कहा कि संविधान, लोकतंत्र और आरक्षण बचाने की निर्णायक लड़ाई उत्तर प्रदेश में हो रही है। आइएनडीआए गठबंधन, भाजपा को यूपी की सभी अस्सी और देश में चार सौ सीटों पर हराएगा। भाजपा ने दस वर्षों की सरकार में सभी वर्गों को धोखा दिया है। महंगाई, बेरोजगारी चरम सीमा पर पहुंच गई है। उन्होंने कहा कि पिछड़ों, दलितों और अन्य आरक्षित वर्ग के छात्रों को भाजपा ने नियमानुसार आरक्षण नहीं दिया। प्रदेश की कानून व्यवस्था ध्वस्त है। स्वास्थ्य सेवाएं भी बर्बाद हो चुकी है। सरकारी संस्थाओं का गलत इस्तेमाल किया। चुनावी बांड के मामले में भाजपा की पोल खुल रही है। \n\n",
        "description": "सपा के राष्ट्रीय अध्यक्ष अखिलेश यादव ने भाजपा पर किसानों से झूठे वादे करने और नौजवानों का भविष्य बर्बाद करने का आरोप लगाया है। बुधवार को पार्टी मुख्यालय में मीडिया से बातचीत में सपा प्रमुख ने कहा कि भाजपा की दस साल की सरकार में कर्ज और आर्थिक तंगी के चलते एक लाख से ज्यादा किसानों ने आत्महत्या की है। भाजपा सरकार प्रतियोगी छात्रों को नौकरी नहीं देना चाहती है। "
    }
]