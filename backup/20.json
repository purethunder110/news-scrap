[
    {
        "id": "23706889",
        "url": "https://www.jagran.com/uttar-pradesh/lucknow-city-uttarpradesh-police-case-filed-against-five-including-bsp-leader-akash-anand-for-giving-controversial-statement-23706889.html",
        "title": "UP Politics : विवादित बयान देने में बसपा नेता आकाश आनंद समेत पांच पर मुकदमा, कही थी यह बात",
        "body": "संसू, जागरण, सीतापुर : बसपा प्रत्याशियों के समर्थन में जनसभा के दौरान पार्टी के राष्ट्रीय कोआर्डीनेटर आकाश आनंद ने प्रदेश सरकार को गद्दार व आतंकियों की सरकार बताने और वोट मांगने आने वाले अन्य दलों के नेताओं-समर्थकों को जूता मारने जैसी बातें कही थीं।इस मामले में नगर कोतवाल अनूप शुक्ल ने आकाश आनंद, सीतापुर से प्रत्याशी महेन्द्र सिंह यादव, लखीमपुर से अंसय कालरा, धौरहरा से श्याम किशोर अवस्थी और बसपा जिलाध्यक्ष विकास राजवंशी के खिलाफ नामजद मुकदमा कराया किया है। उन्होंने बताया कि 30 से 35 अज्ञात पर भी मुकदमा लिखा गया है। अनूप शुक्ल ने बताया कि आचार संहिता के उल्लंघन और भड़काऊ भाषण देने की धाराओं में मुकदमा लिखा गया है।प्रदेश सरकार को बुलडोजर सरकार कहे जाने पर प्रधानमंत्री नरेन्द्र मोदी विपक्ष से सवाल कर रहे हैं, लेकिन यह वास्तव में बुलडोजर की नहीं गद्दारों और आतंकवादियों की सरकार है। यह बातें बहुजन समाज पार्टी की मुखिया मायावती के भतीजे और राष्ट्रीय कोआर्डिनेटर आकाश आनंद ने रविवार को राजा कालेज मैदान में कहीं।\n",
        "description": "Aakash Anad Statement  आपत्तिजनक टिप्पणी का अहसास होने पर उन्होंने खेद जताने के बजाय कहा-अगर चुनाव आयोग को यह बात चुभ रही हो तो गांव-गांव जाकर देख लें कि बहन-बेटियां और युवा किस हालत में हैं। इतना ही नहीं उन्होंने बहुजन समाज को बहकाकर वोट मांगने पहुंचने वालों को जूता मारकर भगाने को भी कहा। उनके इस बयान के बाद पुलिस ने केस दर्ज किया है।  "
    },
    {
        "id": "23706868",
        "url": "https://www.jagran.com/uttar-pradesh/lucknow-city-bsp-makes-ravi-prakash-maurya-its-candidate-from-amethi-lok-sabha-seat-suspense-continues-in-congress-23706868.html",
        "title": "बसपा ने अमेठी सीट से उतार दिया उम्मीदवार, रवि प्रकाश मौर्य पर लगाया दांव; कांग्रेस में प्रत्याशी को लेकर सस्पेंस बरकरार",
        "body": "राज्य ब्यूरो, लखनऊ। Amethi Lok Sabha Seat: बसपा ने रायबरेली के बाद अमेठी लोकसभा सीट से भी प्रत्याशी घोषित कर दिया है। पार्टी ने रविवार को जारी अपनी नौंवी सूची में अमेठी से रवि प्रकाश मौर्य को उम्मीदवार बनाया है। रवि प्रकाश 2022 में अयोध्या से विधानसभा चुनाव लड़ चुके हैं।बसपा ने लोकसभा चुनाव के लिए अपने उम्मीदवारों की नौंवी लिस्ट जारी कर दी है। पार्टी ने रविवार की देर शाम उम्मीदवारों की लिस्ट जारी करते हुए इन तीन लोकसभा सीटों से सस्पेंस खत्म कर दिया है। बसपा ने अमेठी संतकबीरनगर और आजमगढ़ में प्रत्याशियों के नाम का खुलासा कर दिया है।तीन प्रत्याशियों की इस लिस्ट में संतकबीरनगर से सैय्यद दानिश और आजमगढ़ से सबीहा अंसारी को प्रत्याशी बनाया है। इन तीन प्रत्याशियों की घोषणा के साथ ही बसपा अब तक उत्तर प्रदेश में 72 उम्मीदवारों की घोषणा कर चुकी है।\n",
        "description": "बसपा ने लोकसभा चुनाव के लिए अपने उम्मीदवारों की नौंवी लिस्ट जारी कर दी है। बसपा ने रायबरेली के बाद अमेठी लोकसभा सीट से भी प्रत्याशी घोषित कर दिया है। पार्टी ने रविवार को जारी अपनी नौंवी सूची में अमेठी से रवि प्रकाश मौर्य (Ravi Prakash Maurya) को उम्मीदवार बनाया है। रवि प्रकाश 2022 में अयोध्या से विधानसभा चुनाव लड़ चुके हैं। "
    },
    {
        "id": "23706869",
        "url": "https://www.jagran.com/uttar-pradesh/lucknow-city-these-10-celebrities-including-hema-malini-and-saira-banu-will-receive-pt-lachchu-maharaj-award-read-the-complete-list-23706869.html",
        "title": "हेमा मालिनी और सायरा बानो समेत इन 10 हस्तियों को मिलेगा पं. लच्छू महाराज अवार्ड, पढ़िए पूरी लिस्ट",
        "body": "जागरण संवाददाता, लखनऊ : फिल्म अभिनेत्री हेमा मालिनी, सायरा बानो, उमा शर्मा, रमा वैद्यनाथन, उमा डोगरे, डा. संध्या पुरीचा, डा. मालविका मित्रा, पं. राजेंद्र गंगानी, प्राची शाह व असीम बंधु भट्टाचार्य को पं. लच्छू महाराज सम्मान प्रदान किया जाएगा। लच्छू महाराज बैले फाउंडेशन की ओर से सभी को यह सम्मान 31 अगस्त को लखनऊ में दिया जाएगा।भातखंडे संस्कृति विश्वविद्यालय सभागार में कुलपति प्रो. मांडवी सिंह की अध्यक्षता में हुई अवार्ड समिति की बैठक में फाउंडेशन ने वर्ष 2015 से 2024 तक के सम्मान घोषित किए। पंडित लच्छू महाराज बैले फाउंडेशन की सचिव एवं पंडित लच्छू महाराज की वरिष्ठ शिष्या कुमकुम आदर्श ने बताया कि वर्ष 2014 के बाद से यह अवार्ड नहीं दिया गया था। बाद में कोविड के कारण सम्मान नहीं दिया जा सका। अब एक साथ 10 वर्षों के सम्मान दिए जाएंगे।बैठक में मुख्य अतिथि नम्रता पाठक के साथ सरोज प्रसाद, डा. हेमा बिंदु नायक, उर्मिला शर्मा आदि उपस्थित रहे। इन्हें मिलेगा सम्मान उमा शर्मा, रमा वैद्यनाथन, उमा डोगरे, हेमा मालिनी, सायरा बानो, डा. संध्या पुरेचा, डा. मालविका मित्रा, प्राची शाह, असीम बंधु भट्टाचार्य, पंडित राजेंद्र गंगानी के नाम शामिल हैं। \nपांच राज्यों में मनाया जाएगा जन्मोत्सव\n",
        "description": "UP News  भातखंडे संस्कृति विश्वविद्यालय सभागार में कुलपति प्रो. मांडवी सिंह की अध्यक्षता में हुई अवार्ड समिति की बैठक में फाउंडेशन ने वर्ष 2015 से 2024 तक के सम्मान घोषित किए। पंडित लच्छू महाराज बैले फाउंडेशन की सचिव एवं पंडित लच्छू महाराज की वरिष्ठ शिष्या कुमकुम आदर्श ने बताया कि वर्ष 2014 के बाद से यह अवार्ड नहीं दिया गया था। "
    },
    {
        "id": "23706842",
        "url": "https://www.jagran.com/uttar-pradesh/lucknow-city-bsp-releases-ninth-list-of-candidates-for-lok-sabha-elections-2024-ravi-prakash-maurya-from-amethi-see-new-list-23706842.html",
        "title": "Lok Sabha Elections: बसपा ने उम्मीदवारों की नौंवी सूची की जारी, अमेठी से रवि प्रकाश मौर्य पर लगाया दांव; देखें नई लिस्ट",
        "body": "जागरण संवाददाता, लखनऊ। BSP Candidate List: बहुजन समाजवादी पार्टी (बसपा) ने लोकसभा चुनाव के लिए प्रत्याशियों की एक और सूची जारी कर दी है। बसपा ने रविवार को तीन और प्रत्याशी घोषित कर दिए। पार्टी ने संतकबीरनगर लोकसभा सीट से सैय्यद दानिश को मैदान में उतारा है और अमेठी से रवि प्रकाश मौर्या को टिकट दिया गया है। वहीं आजमगढ़ सीट से महिला प्रत्याशी सबीहा अंसारी को चुनावी दंगल में उतारा है।लोकसभा चुनाव के लिए नामांकन प्रक्रिया शुरू होने के एक दिन पहले बसपा ने आजमगढ़ से अपना प्रत्याशी बदल दिया। पहले बसपा ने आजमगढ़ से पार्टी के पूर्व प्रदेश अध्यक्ष भीम राजभर को टिकट दिया था, लेकिन अब उनको सलेमपुर से मैदान में उतारा गया है।",
        "description": "बसपा ने लोकसभा चुनाव के लिए अपने उम्मीदवारों की नौंवी लिस्ट जारी कर दी है। पार्टी ने यूपी के और इन तीन सीटों पर प्रत्याशियों के नाम का ऐलान कर दिया। पार्टी ने रविवार की देर शाम उम्मीदवारों की लिस्ट जारी करते हुए इन तीन लोकसभा सीटों से सस्पेंस खत्म कर दिया है। बसपा ने अमेठी संतकबीरनगर और आजमगढ़ में प्रत्याशियों के नाम का खुलासा कर दिया है। "
    },
    {
        "id": "23706700",
        "url": "https://www.jagran.com/uttar-pradesh/lucknow-city-former-cricketer-kevin-pietersen-became-a-fan-of-cm-yogi-mentioned-new-terminal-of-lucknow-airport-world-class-23706700.html",
        "title": "पूर्व क्रिकेटर केविन पीटरसन भी हुए योगी के मुरीद, लखनऊ एयरपोर्ट के नए टर्मिनल को बताया 'वर्ल्ड क्लास'",
        "body": "डिजिटल डेस्क, लखनऊ। दक्षिण अफ्रीकी मूल के विस्फोटक इंग्लिश क्रिकेटर रहे केविन पीटरसन भी उत्तर प्रदेश के मुख्यमंत्री योगी आदित्यनाथ के विकास कार्यों के प्रशंसक हो गए हैं। दुनिया के सबसे व्यस्त एयरपोर्ट से लेकर दुनिया के सबसे बड़े एयरपोर्ट तक जा चुके केविन पीटरसन लखनऊ एयरपोर्ट के नए टर्मिनल को देखकर अचंभित रह गए।आईपीएल 2024 के लिए लखनऊ पहुंचे केविन पीटरसन ने लखनऊ एयरपोर्ट के नए टर्मिनल को वर्ल्ड क्लास बताते हुए कहा है की उन्होंने इतना खूबसूरत एयरपोर्ट टर्मिनल आज तक नहीं देखा। उन्होंने इसके लिए सीएम योगी की प्रशंसा भी की। सोशल मीडिया प्लेटफार्म एक्स पर लखनऊ एयरपोर्ट पर अपनी तस्वीर साझा करते हुए उन्होंने बाकायदा सीएम योगी आदित्यनाथ को टैग किया है और लखनऊ एयरपोर्ट की तारीफ की।क्रिकेट के मैदान पर अपनी आक्रामक बल्लेबाजी के लिए मशहूर रहे केविन पीटरसन ने पूरी दुनिया घूमी है, लेकिन लखनऊ एयरपोर्ट की खूबसूरती ने उनका दिल जीत लिया। पीटरसन लखनऊ एयरपोर्ट के नए टर्मिनल की खूबसूरती और सुविधाओं से काफी प्रभावित नजर आए।\nउन्होंने अपनी पोस्ट में लिखा, \"लखनऊ के नए एयरपोर्ट टर्मिनल में 'स्ट्रीट ऑफ फ्लावर्स' वाकई में वर्ल्ड क्लास है। इस खूबसूरत राज्य उत्तर प्रदेश के लिए सभी ने मिलकर क्या कमाल का काम किया है। मुझे यकीन है कि मुख्यमंत्री योगी आदित्यनाथ को इस पर बहुत गर्व होगा। भारत तेजी से आगे बढ़ रहा है।\"\n\nThe Street of Flowers here at the brand new airport terminal in Lucknow. WORLD CLASS! Wow, what an incredible job done by all for this most beautiful state. I’m sure @myogiadityanath must be super proud! India is BOOMING! 🙏🏽 pic.twitter.com/pRuH23Klls— Kevin Pietersen🦏 (@KP24) April 28, 2024\nबता दें कि लखनऊ एयरपोर्ट के पुराने दोनों टर्मिनल की क्षमता कम थी, जिसकी वजह से योगी सरकार ने लखनऊ एयरपोर्ट का विस्तार कराया है। एयरपोर्ट का नया टर्मिनल खूबसूरत तो है ही, ज्यादा क्षमता वाला भी है। लखनऊ एयरपोर्ट का तीसरा टर्मिनल मार्च महीने से ही शुरु हुआ है, जिसकी सालाना क्षमता 80 लाख यात्रियों की है। उत्तर प्रदेश में 4 इंटरनेशनल एयरपोर्ट मौजूदा समय में वर्किंग हैं और साथ ही 11 घरेलू एयरपोर्ट भी संचालित हो रहे हैं। वहीं 6 एयरपोर्ट का तेजी से निर्माण हो रहा है।\n\n",
        "description": "केविन पीटरसन ने लखनऊ एयरपोर्ट के नए टर्मिनल को वर्ल्ड क्लास बताते हुए कहा है की उन्होंने इतना खूबसूरत एयरपोर्ट टर्मिनल आज तक नहीं देखा। उन्होंने इसके लिए सीएम योगी की प्रशंसा भी की। सोशल मीडिया प्लेटफार्म एक्स पर लखनऊ एयरपोर्ट पर अपनी तस्वीर साझा करते हुए उन्होंने बाकायदा सीएम योगी आदित्यनाथ को टैग किया है और लखनऊ एयरपोर्ट की तारीफ की।"
    },
    {
        "id": "23706602",
        "url": "https://www.jagran.com/uttar-pradesh/lucknow-city-cooling-of-ac-coach-stopped-fans-of-general-trains-stopped-new-problems-after-long-waiting-in-trains-23706602.html",
        "title": "ट्रेनों में लंबी वेटिंग के बाद नई परेशानी, AC बोगियों की कूलिंग ठप, जनरल के पंखे थमे; रेलवे की लापरवाही ने छुटाए पसीने",
        "body": "\n  \n  जागरण संवाददाता, लखनऊ। बढ़ती गर्मी के बीच सफर करने वाले यात्रियों की मुश्किलें कम नहीं हो रही हैं। ट्रेनों में लंबी वेटिंग से परेशान यात्रियों के लिए अब एसी की कम कूलिंग ने भी परेशानी खड़ी कर दी है। लगातार एसी की कूलिंग कम होने की शिकायत यात्री कर रहे हैं। अब लिंक हाफमैन बुश (एलएचबी) रैक वाली ट्रेनों में भी एसी प्लांट की गड़बड़ी की शिकायत आ रही है। \n \n  \n  \n    मुंबई से शनिवार को लखनऊ के लिए रवाना हुई पुष्पक एक्सप्रेस की एसी सेकेंड बोगी ए-1 और ए-2 का एसी काम नहीं कर रहा था। यात्रियों ने इसकी शिकायत एक्स पर रेलवे को दर्ज कराई। ट्रेन 12511 गोरखपुर-कोचुवेली राप्तीसागर एक्सप्रेस की एसी सेकेंड बोगी ए-2 के यात्री बी अमित कुमार ने भी कूलिंग न होने के कारण अधिक गर्मी होने की शिकायत दर्ज कराई। \n   \n  \n  \n    एक्सप्रेस की बोगी बी-3 का एसी भी काम नहीं करने से यात्री पसीने से तरबतर हो गए। \n   \n ",
        "description": "मुंबई से शनिवार को लखनऊ के लिए रवाना हुई पुष्पक एक्सप्रेस की एसी सेकेंड बोगी ए-1 और ए-2 का एसी काम नहीं कर रहा था। नकहा जंगल-गोमतीनगर इंटरसिटी की जनरल बोगियों के कई पंखे नहीं चले। इसकी शिकायत होने पर रेलवे के विद्युत अनुभाग के कर्मचारियों ने ठीक किया। ट्रेन 12591 गोरखपुर-यशवंतपुर सुपरफास्ट की स्लीपर बोगी एस-2 के पंखे नहीं चलने से रजनी सहित कई यात्री परेशान हुए। "
    },
    {
        "id": "23706567",
        "url": "https://www.jagran.com/uttar-pradesh/lucknow-city-house-collapsed-due-to-gas-cylinder-blast-in-lucknow-four-seriously-injured-23706567.html",
        "title": "Lucknow Cylinder Blast: खाना बनाते समय सिलेंडर में विस्फोट से दो मंजिला मकान धराशायी; मासूम समेत चार गंभीर",
        "body": "जागरण संवाददाता, लखनऊ। Lucknow Cylinder In Blast: चौक फायर स्टेशन पर सूचना प्राप्त हुई कि थाना चौक के अंतर्गत शिया पीजी कालेज के पास एक गली में मकान गिर गया है उसे पर तत्काल कार्रवाई करते हुए चौक फायर स्टेशन से दो टेंडर घटना स्थल के लिए भेजे गए। घटनास्थल पर पहुंच कर देखा गया की गुलाब कश्यप का मकान सिलेंडर फटने के कारण गिर गया है। इसमें चार लोग घायल हुए। घायलों को स्थानीय पुलिस की सहायता से उचित इलाज के लिए ट्रामा सेंटर भिजवा दिया गया है।",
        "description": "Lucknow Cylinder Blast चौक फायर स्टेशन पर सूचना प्राप्त हुई कि थाना चौक के अंतर्गत शिया पीजी कालेज के पास एक गली में मकान गिर गया है उसे पर तत्काल कार्रवाई करते हुए चौक फायर स्टेशन से दो टेंडर घटना स्थल के लिए भेजे गए। घटनास्थल पर पहुंच कर देखा गया की गुलाब कश्यप का मकान सिलेंडर फटने के कारण गिर गया है।जिसमें चार लोग गंभीर..."
    },
    {
        "id": "23706534",
        "url": "https://www.jagran.com/uttar-pradesh/lucknow-city-another-big-blow-to-samajwadi-party-many-leaders-including-former-mla-resigned-from-the-party-join-bjp-23706534.html",
        "title": "सपा को एक और बड़ा झटका, पूर्व विधायक समेत कई नेताओं ने पार्टी से दिया इस्तीफा; BJP में शामिल",
        "body": "एजेंसी, लखनऊ। (Lok Sabha Election 2024) लोकसभा चुनाव के बीच समाजवादी पार्टी को एक और बड़ा झटका लगा है। पूर्व विधायक जय चौबे समेत कई दिग्गज सपा नेताओं ने पार्टी से इस्तीफा देकर भाजपा का दामन थाम लिया है। रविवार ka भाजपा के लखनऊ कार्यालय में पूर्व विधायक जय चौधरी, बलराम यादव, जगत जयलवाल समेत कई नेताओं ने डिप्टी सीएम ब्रजेश पाठक की मौजूदगी में भारतीय जनता पार्टी की सदस्यता ग्रहण की।डिप्टी सीएम ब्रजेश पाठक ने कहा- आज पू्र्व विधायक, जिलाध्यक्ष समेत कई नेताओं ने भाजपा की सदस्यता ली है। आप सभी नेताओं का स्वागत है। ब्लॉक लेवल के नेता भी शामिल हुए हैं। जिनके पास बड़ी जिम्मेदारी है। सभी ने प्रधानमंत्री नरेंद्र मोदी के नेतृत्व में भाजपा में शामिल होने का निर्णय लिया है। पीएम मोदी के नेतृत्व में भाजपा जनता तक पहुंच बना रही है।डिप्टी सीएम पाठक ने कहा, \"हमने 'विकसित भारत' का संकल्प लिया है और मुझे उम्मीद है कि आप सभी इसमें योगदान देंगे।\"\nSetback to opposition, several Samajwadi Party leaders join BJP in Lucknow \n \n Read @ANI Story | https://t.co/edIM772axB#BJP #SamajwadiParty #Lucknow #UttarPradesh pic.twitter.com/VcqQy0BZrS— ANI Digital (@ani_digital) April 28, 2024\nबता में उत्तर प्रदेश में 80 लोकसभा सीटें है, जो कि देश के किसी भी राज्य के सबसे ज्यादा लोकसभा और विधानसभा सीटों वाला राज्य है। यूपी में वोटिंग सभी सात चरणों में होनी है। पहले चरण की वोटिंग 19 अप्रैल आठ सीटों पर हुई थी। जबकि दूसरे चरण की वोटिंग 26 अप्रैल को हुई थी।\n\n",
        "description": "Lok Sabha Election 2024 लोकसभा चुनाव के बीच समाजवादी पार्टी को एक और बड़ा झटका लगा है। पूर्व विधायक जय चौबे समेत कई दिग्गज सपा नेताओं ने पार्टी से इस्तीफा देकर भाजपा का दामन थाम लिया है। रविवार ka भाजपा के लखनऊ कार्यालय में पूर्व विधायक जय चौधरी बलराम यादव जगत जयलवाल समेत कई नेताओं ने डिप्टी सीएम ब्रजेश पाठक की मौजूदगी में भारतीय जनता पार्टी की सदस्यता ली।"
    },
    {
        "id": "23706433",
        "url": "https://www.jagran.com/uttar-pradesh/lucknow-city-there-is-no-mention-of-beef-in-manifesto-congress-said-cm-yogi-is-misleading-bjp-itself-took-donations-from-beef-company-23706433.html",
        "title": "'न्याय पत्र में गोमांस का जिक्र नहीं', कांग्रेस ने कहा- गुमराह कर रहे CM योगी, BJP ने ही बीफ कंपनी से लिया चंदा",
        "body": "राज्य ब्यूरो, लखनऊ। प्रदेश कांग्रेस के मीडिया विभाग के अध्यक्ष डा.सीपी ने राय ने कहा कि कांग्रेस के न्याय पत्र में कहीं भी गोमांस का जिक्र नहीं है, लेकिन मुख्यमंत्री योगी आदित्यनाथ ने बीते दिन मुरादाबाद की एक जनसभा में इस संबंध में गलत बयानबाजी कर लोगों को गुमराह किया है। इस मुद्दे पर चुनाव आयोग से शिकायत करेंगे। उन्होंने आरोप लगाया कि भाजपा ने गोमांस के कारोबारियों से चुनावी चंदा लिया है। बीते दस वर्षों गोमांस का कारोबार बढ़ा है।प्रदेश कांग्रेस मुख्यालय में राय ने पत्रकारों से कहा कि जिन सीटों पर मतदान हो चुका है, वहां के कार्यकर्ताओं से रिपोर्ट लेने के बाद यह बात सामने आई है लोगों का कम मतदान करना कांग्रेस के पक्ष में गया है। पिछले चुनाव में लोगों ने भावनाओं में बहकर मतदान किया था। इस बार लोग जागरूक हो चुके है।",
        "description": "प्रदेश कांग्रेस के मीडिया विभाग के अध्यक्ष डा.सीपी ने राय ने कहा कि कांग्रेस के न्याय पत्र में कहीं भी गोमांस का जिक्र नहीं है लेकिन मुख्यमंत्री योगी आदित्यनाथ ने बीते दिन मुरादाबाद की एक जनसभा में इस संबंध में गलत बयानबाजी कर लोगों को गुमराह किया है। आरोप लगाया कि भाजपा ने गोमांस के कारोबारियों से चुनावी चंदा लिया है। बीते दस वर्षों गोमांस का कारोबार बढ़ा है।"
    },
    {
        "id": "23706359",
        "url": "https://www.jagran.com/uttar-pradesh/lucknow-city-lucknow-lok-sabha-seat-rajnath-singh-and-kaushal-kishore-will-file-nomination-cm-dhami-and-cm-yogi-also-be-there-23706359.html",
        "title": "Lucknow Seat: सोमवार को नामांकन करेंगे राजनाथ और कौशल किशोर, इन दो राज्यों के मुख्यमंत्री भी जुलूस में होंगे शामिल",
        "body": "\n  \n  जागरण संवाददाता, लखनऊ। रक्षा मंत्री राजनाथ सिंह सोमवार को लखनऊ लोकसभा सीट से नामांकन करेंगे। राजनाथ तीसरी बार लखनऊ से चुनाव लड़ने जा रहे हैं। राजनाथ के साथ ही केंद्रीय राज्य मंत्री कौशल किशोर भी मोहनलालगंज लोकसभा से पर्चा दाखिल करेंगे। भाजपा प्रत्याशी राजनाथ सिंह जिला अधिकारी कार्यालय के कक्ष संख्या 19 में नामांकन करेंगे वहीं कमरा नंबर दो में कौशल किशोर अपना पर्चा भरेंगे। \n \n \n   26 अप्रैल से नामांकन शुरू हुए हैं और अब तक लोकसभा के लिए किसी भी दल के प्रत्याशी ने पर्चा दाखिल नहीं किया है। \n  \n    जिला निर्वाचन अधिकारी सूर्यपाल गंगवार ने दिग्गजों के नामांकन को देखते हुए सोमवार को कलेक्ट्रेट में सुरक्षा व्यवस्था बढ़ाने के निर्देश दिए। डीएम ने निर्देश दिया कि वेटिंग रूम भी बनाए जाए ताकि नामांकन कराने आए अभ्यर्थियों और उनके प्रस्तावकों को बैठाया जा सके। \n   \n \n  \n  \n    जिला निर्वाचन अधिकारी द्वारा परिसर में लगे सीसीटीवी कैमरों का निरीक्षण किया गया। पूरे परिसर की निगरानी के लिए पहले ही 34 कैमरे लगा दिए गए हैं। राजनाथ सिंह के नामांकन के दौरान कलेक्ट्रेट में बनाए गए कंट्रोल रूम से पुलिस पूरे परिसर की निगरानी करेगी। \n   \n \n\n  \n  \n    भीड़ को नियंत्रित करने के लिए स्वास्थ्य भवन चौराहा पर पुराने हाईकोर्ट के गेट नंबर छह के सामने और चकबस्त चौराहे पर बैरेकेडिंग की जाएगी। बैरियर से नामांकन हेतु जाने वाले प्रत्याशियों के साथ प्रस्तावकों के अतिरिक्त कोई अन्य व्यक्ति प्रवेश नही कर पाएगा। बैरियर से मात्र प्रत्याशी एवं प्रस्तावक कलेक्ट्रेट की तरफ मुड़ेंगे। \n   \n \n\n\n  \n  \n    रक्षा मंत्री और लखनऊ संसदीय सीट से भाजपा उम्मीदवार राजनाथ सिंह के नामांकन जुलूस में मुख्यमंत्री योगी आदित्यनाथ के अलावा उत्तराखंड के मुख्यमंत्री पुष्कर धामी, उपमुख्यमंत्री बृजेश पाठक, प्रदेश अध्यक्ष भूपेंद्र चौधरी, महापौर सुषमा खर्कवाल भी शामिल होंगी। रक्षा मंत्री सोमवार को सुबह 10.20 बजे भाजपा के प्रदेश मुख्यालय पहुंचेंगे और फिर जुलूस की शक्ल में नामांकन करने जाएंगे। \n   \n \n\n\n  \n  \n    दोपहर बारह बजे कलेक्ट्रेट पहुंच कर वह नामांकन पत्र दाखिल करेंगे। राजनाथ सिंह जब नामांकन करने जाएंगे तो सौ जगहों पर उनका स्वागत किया जाएगा। जुलूस की तैयारियों को लेकर उपमुख्यमंत्री बृजेश पाठक ने विभिन्न सामाजिक, व्यापारिक, धार्मिक संगठनों के पदाधिकारियों के साथ ही पार्टी कार्यकर्ताओं के साथ बैठक की और बातचीत की। \n   \n \n\n  \n  \n    उपमुख्यमंत्री ने कहा कि रक्षा मंत्री राजनाथ सिंह के नामांकन जुलूस को यादगार बनाना है। वरिष्ठ भाजपा नेता नीरज सिंह ने नामांकन जुलूस की कार्य योजनाओं पर विस्तृत जानकारी साझा किया। कहा, कि विभिन्न संगठनों की तरफ से जगह-जगह स्वागत करने की तैयारियां की गई है। बैठक में प्रदेश राज्यसभा सदस्य अशोक वाजपेयी, महामंत्री संजय राय,एमएलसी मुकेश शर्मा, महानगर अध्यक्ष आनंद द्विवेदी लोकसभा चुनाव सह संयोजक पुष्कर शुक्ला भी मौजूद थे। \n   \n \n\n",
        "description": "रक्षा मंत्री और लखनऊ संसदीय सीट से भाजपा उम्मीदवार राजनाथ सिंह के नामांकन जुलूस में मुख्यमंत्री योगी आदित्यनाथ के अलावा उत्तराखंड के मुख्यमंत्री पुष्कर धामी उपमुख्यमंत्री बृजेश पाठक प्रदेश अध्यक्ष भूपेंद्र चौधरी महापौर सुषमा खर्कवाल भी शामिल होंगी। रक्षा मंत्री सोमवार को सुबह 10.20 बजे भाजपा के प्रदेश मुख्यालय पहुंचेंगे और फिर जुलूस की शक्ल में नामांकन करने जाएंगे ।\n\n"
    }
]