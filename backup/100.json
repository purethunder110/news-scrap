[
    {
        "id": "23668708",
        "url": "https://www.jagran.com/uttar-pradesh/lucknow-city-student-was-alone-in-hostel-room-when-her-friend-came-to-call-she-found-door-closed-looked-inside-through-window-and-was-stunned-23668708.html",
        "title": "हॉस्टल के कमरे में अकेली थी छात्रा… सहेली बुलाने पहुंची तो बंद मिला दरवाजा, खिड़की से देखा अंदर तो रह गई दंग",
        "body": "जागरण संवाददाता, अलीगढ़। क्वार्सी क्षेत्र के एकता नगर में आईएएस-पीसीएस कोचिंग में तैयारी कर रही सहारनपुर की एक छात्रा ने अपने कमरे में आत्महत्या का प्रयास किया। ऐन वक्त पर उसकी सहेली पहुंच गई। इसके बाद उसे जेएन मेडिकल कालेज में भर्ती कराया गया है।सहारनपुर निवासी सुमबुल परवीन पुत्री इरफान यहां एकता नगर में स्थित एकेडमी में पढ़ाई कर रही थी। इसी में सिटी हॉस्टल बना हुआ है, जहां सुमबुल रहती है। बुधवार दोपहर को निचले भवन में रोज की तरह ऑनलाइन क्लास चल रही थी। इसमें सुमबुल शामिल नहीं हुई। शिक्षिका ने सुमबुल को बुलाकर लाने के लिए कहा। एक छात्रा उसके कमरे में पहुंची तो वह बंद था। शीशे से झांककर देखा तो वह फंदे से लटक रही थी। शोर सुनकर अन्य लोग आए, जिसके बाद छात्रा को अस्पताल भिजवाया गया। \nइंस्पेक्टर विजयकांत शर्मा ने बताया कि छात्रा के परिजनों को सूचना दे दी है। छात्रा ने आत्महत्या का प्रयास किया है। इसका कारण स्पष्ट नहीं है।\nयह भी पढ़ें: कुमार विश्वास से अरुण गोविल तक... UP की इन सीटों पर बाहरियों की आहट से उलझे टिकट के समीकरण; स्थानीय नेता परेशान\n\n\nयह भी पढ़ें: हमारे पास डंडा भी है… डीजीपी प्रशांत कुमार ने दिया बयान, कहा- यूपी में नहीं बिगड़ने दी जाएगी कानून-व्यवस्था\n",
        "description": "सहारनपुर निवासी सुमबुल परवीन पुत्री इरफान यहां एकता नगर में स्थित एकेडमी में पढ़ाई कर रही थी। इसी में सिटी हॉस्टल बना हुआ है जहां सुमबुल रहती है। बुधवार दोपहर को निचले भवन में रोज की तरह ऑनलाइन क्लास चल रही थी। इसमें सुमबुल शामिल नहीं हुई। शिक्षिका ने सुमबुल को बुलाकर लाने के लिए कहा। एक छात्रा उसके कमरे में पहुंची तो वह बंद था।"
    },
    {
        "id": "23668664",
        "url": "https://www.jagran.com/uttar-pradesh/lucknow-city-up-news-law-and-order-will-not-be-allowed-to-deteriorate-if-caa-is-implemented-up-dgp-prashant-kumar-assured-23668664.html",
        "title": "हमारे पास डंडा भी है… डीजीपी प्रशांत कुमार ने दिया बयान, कहा- यूपी में नहीं बिगड़ने दी जाएगी कानून-व्यवस्था",
        "body": "एएनआई, लखनऊ। उत्तर प्रदेश के कानून एवं व्यवस्था के महानिदेशक प्रशांत कुमार ने कहा कि यूपी पुलिस लोकसभा चुनाव को लेकर तैयारियों में जुटी हुई है। सीएए लागू होने पर इसके लिए हम युद्धस्तर पर तैयारी कर रहे हैं। अगर किसी तरह के विवाद की कोई सूचना मिलती है तो उससे निपटने के लिए हम तैयार हैं।प्रशांत कुमार ने कहा कि प्रदेश में किसी भी प्रकार से कानून व्यवस्था बिगड़ने नहीं दी जाएगी, इसके लिए मैं आश्वस्त करता हूं। उन्होंने कहा, 'हम पूरी तरह से तैयार हैं। हम डाटा प्रोटेक्शन करते हैं तो हमारे पास वेपन भी है... हमारे पास डंडा भी है, यदि आवश्यक होगा तो उसका विधिक उपयोग किया जाएगा'।प्रशांत कुमार ने कहा कि चुनाव के दौरान सुरक्षा व्यवस्था और अगर सीएए और एनआरसी लागू होता है तो इसके लिए हम सभी धर्मगुरुओं से संपर्क बनाए हुए हैं। हम चुनाव के मद्देनजर अपने संसाधनों जैसे जनशक्ति और उपकरणों को भी अपडेट कर रहे हैं। अभी राज्य में निवेश का माहौल है, हमारी ईज ऑफ डूइंग बिजनेस में सुधार हो रहा है, इसलिए ऐसा कुछ भी नहीं करने दिया जाएगा, जिससे राज्य की छवि पर असर पड़े। \n\nडीजीपी ने कहा कि हमारी सारी प्रशासनिक मशीनरी, फील्ड कमांडर, पुलिस कमिश्नर, एडीजी जोन, रेंज प्रमुख यह सुनिश्चित करने के लिए इस पर काम कर रहे हैं कि कानून-व्यवस्था की कोई स्थिति उत्पन्न न हो। \nउन्होंने बताया कि चुनाव आयोग की एक पीठ यहां आई थी और तीन दिनों तक यहां रुकी और अधिकारियों के साथ चर्चा की। उन्होंने यहां की व्यवस्था पर संतुष्टि भी व्यक्त की। हमने उन्हें आश्वासन दिया कि यहां चुनाव स्वतंत्र और निष्पक्ष माहौल में, बिल्कुल हिंसा-मुक्त और प्रलोभन-मुक्त होंगे।\n\n",
        "description": "डीजीपी ने कहा कि हमारी सारी प्रशासनिक मशीनरी फील्ड कमांडर पुलिस कमिश्नर एडीजी जोन रेंज प्रमुख यह सुनिश्चित करने के लिए इस पर काम कर रहे हैं कि कानून-व्यवस्था की कोई स्थिति उत्पन्न न हो। उन्होंने बताया कि चुनाव आयोग की एक पीठ यहां आई थी और तीन दिनों तक यहां रुकी और अधिकारियों के साथ चर्चा की। उन्होंने यहां की व्यवस्था पर संतुष्टि भी व्यक्त की।"
    },
    {
        "id": "23668554",
        "url": "https://www.jagran.com/uttar-pradesh/lucknow-city-yogi-cabinet-approves-proposal-of-home-guard-jawans-food-allowance-23668554.html",
        "title": "UP News: यूपी में होमगार्ड जवानों के भोजन भत्ते में जबरदस्‍त बढ़ोतरी, योगी कैब‍िनेट ने प्रस्‍ताव को दी स्‍वीकृत‍ि",
        "body": "राज्य ब्यूरो, लखनऊ। शासन ने बढ़ती महंगाई को देखते हुए होमगार्ड जवानों का भोजन भत्ता बढ़ाने का निर्णय किया है। मुख्यमंत्री योगी आदित्यनाथ के निर्देश पर कैबिनेट ने होमगार्ड जवानों का भोजन भत्ता 30 रुपए से बढ़ाकर 120 रुपए किए जाने के प्रस्ताव को स्वीकृति प्रदान की है।\n  \n  \n   \n     होमगार्ड जवानों को ड्यूटी के लिए एक जिले से दूसरे जिले में भेजे जाने पर अब तक ड्यूटी भत्ते के भुगतान के साथ प्रतिदिन भोजन भत्ते के रूप में 30 रुपए का भुगतान किए जाने की व्यवस्था थी। अब उन्हें प्रतिदिन भोजन भत्ते के रूप में 120 रुपये का भुगतान होगा। होमगार्ड मुख्यालय ने यह प्रस्ताव शासन को भेजा था और इसके लिए लगातार पैरवी की जा रही थी। \n   \n   \n राज्य ब्यूरो, लखनऊ। विधान सभा चुनाव के दौरान भाजपा के लोक कल्याण संकल्प पत्र में किएए गए वादे को पूरा करते हुए योगी सरकार ने किसानों को निजी नलकूपों से सिंचाई के लिए मुफ्त बिजली देने का निर्णय किया है। मंगलवार को मुख्यमंत्री योगी आदित्यनाथ की अध्यक्षता में उनके सरकारी आवास पर हुई कैबिनेट बैठक में यह फैसला हुआ।\n\nराज्य सरकार के इस निर्णय से प्रदेश के ग्रामीण व नगरीय क्षेत्रों के कुल 14,78,188 नलकूपों से सिंचाई करने वाले लगभग डेढ़ करोड़ किसान लाभान्वित होंगे। इन किसानों को निजी नलकूपों से सिंचाई के लिए इस्तेमाल की गई बिजली के बिल में पहली अप्रैल 2023 से शत-प्रतिशत छूट दी जाएगी।\nयह भी पढ़ें: UP Cabinet Decision: युवाओं को योगी सरकार का तोहफा, 15 लाख टैबलेट खरीदेगी सरकार; आदेश जारी\n\n\n",
        "description": "UP News उत्तर प्रदेश शासन ने होमगार्ड जवानों का भोजन भत्ता बढ़ाने का निर्णय किया है। सीएम योगी के निर्देश पर कैबिनेट ने होमगार्ड जवानों का भोजन भत्ता 30 रुपए से बढ़ाकर 120 रुपए किए जाने के प्रस्ताव को स्वीकृति प्रदान की है। होमगार्ड मुख्यालय ने यह प्रस्ताव शासन को भेजा था और इसके लिए लगातार पैरवी की जा रही थी।"
    },
    {
        "id": "23668535",
        "url": "https://www.jagran.com/uttar-pradesh/lucknow-city-ministers-from-three-parties-included-in-up-cabinet-expansion-efforts-made-to-solve-social-equations-23668535.html",
        "title": "UP Politics: मंत्र‍िमंडल व‍िस्‍तार में तीन दलों के मंत्री क‍िए गए शाम‍िल, सामाजिक समीकरण साधने का किया प्रयास",
        "body": "राज्य ब्यूरो, लखनऊ। मंत्रिमंडल में विस्तार में हालांकि तीन दलों के मंत्री शामिल किए गए हैं, लेकिन इसमें भी सामाजिक समीकरण साधने की कोशिश की गई है। सपा का हाथ झटक कर पिछले वर्ष जुलाई में राजग से दोबारा नाता जोड़ने वाले सुभासपा अध्यक्ष ओम प्रकाश राजभर अति पिछड़ी राजभर जाति के हैं। राजभर के एनडीए में शामिल होने से बमुश्किल 24 घंटे पहले ही सपा छोड़ने वाले पूर्व मंत्री दारा सिंह चौहन का ताल्लुक पिछड़ा वर्ग में शामिल लोनिया चौहान बिरादरी से है।मंत्री पद की शपथ लेने वाले अनिल कुमार जाटव तो सुनील कुमार शर्मा ब्राह्मण हैं। चारों मंत्रियों के शामिल होने के बाद अब राज्य मंत्रिमंडल में पिछड़ा वर्ग के मंत्रियों की संख्या 24, अनुसूचित जाति की गिनती नौ और ब्राह्मण चेहरों की संख्या बढ़कर आठ हो गई है।अनिल कुमार और सुनील कुमार शर्मा पश्चिमी यूपी से हैं। बसपा के साथ अपना राजनीतिक सफर शुरू करने वाले ओम प्रकाश राजभर और दारा सिंह चौहान को योगी सरकार में दोबारा जगह मिली है। दोनों योगी सरकार के पहले कार्यकाल में कैबिनेट मंत्री थे। रिश्तों में आई दरार के कारण वर्ष 2019 में लोकसभा चुनाव के तुरंत बाद ही भाजपा और सुभासपा का गठबंधन टूट गया था। राजभर को योगी मंत्रिमंडल से बर्खास्त कर दिया गया था।\n\nसुभासपा ने 2022 का विधानसभा चुनाव सपा के साथ मिलकर लड़ा, लेकिन चुनाव परिणाम अनुकूल न आने पर दोनों के बीच खटास पैदा हुई और दोनों ने एक-दूसरे से किनारा कर लिया। वहीं, दारा सिंह चौहान ने पिछले विधान सभा चुनाव से पहले सरकार पर पिछड़ों की उपेक्षा का आरोप लगाते हुए मंत्री पद से त्यागपत्र दे दिया था और सपा में शामिल हो गए थे।\n",
        "description": "समाजवादी पार्टी का हथ झटक कर पिछले साल जुलाई में राजग से दोबारा नाता जोड़ने वाले ओम प्रकाश राजभर अति पिछड़ी राजभर जाति के हैं। राजभर के एनडीए में शामिल होने से बमुश्किल 24 घंटे पहले ही सपा छोड़ने वाले पूर्व मंत्री दारा सिंह का ताल्लुक पिछड़ा वर्ग में शामिल लोनिया चौहान बिरादरी से है। मंत्री पद की शपथ लेने वाले अनिल कुमार जाटव तो सुनील कुमार शर्मा ब्राह्मण हैं।"
    },
    {
        "id": "23668400",
        "url": "https://www.jagran.com/uttar-pradesh/lucknow-city-lok-sabha-election-2024-sp-trusts-on-pda-to-stop-bjp-vijay-rath-will-do-damage-control-of-ignoring-candidates-in-rajya-sabha-elections-23668400.html",
        "title": "UP News: भाजपा के व‍िजय रथ को थामने के ल‍िए सपा को PDA पर भरोसा, राज्‍यसभा चुनाव में प्रत्‍याशियों की अनदेखी का करेगी 'डैमेज कंट्रोल'",
        "body": "शोभि‍त श्रीवास्‍तव, राज्‍य ब्‍यूरो। लोकसभा चुनाव में भाजपा के मिशन-80 के विजय रथ को थामने के लिए मुख्य विपक्षी दल सपा को ‘पीडीए’ (पिछड़ा, दलित, अल्पसंख्यक) पर पूरा भरोसा है। राज्यसभा चुनाव में प्रत्याशियों के चयन में ‘पीडीए’ की अनदेखी के कारण झटका झेल चुकी सपा अब एमएलसी की सीटों पर होने वाले चुनाव में ‘पीडीए’ प्रत्याशियों का चयन कर ‘डैमेज कंट्रोल’ करेगी। तीन सीटों पर ही सपा अपने प्रत्याशी जिता सकती है। राज्य ब्यूरो से विशेष संवाददाता शोभित श्रीवास्तव की रिपोर्ट...सपा की रणनीति कितनी सफल होगी, यह तो चुनाव के नतीजे ही बताएंगे, लेक‍िन कांग्रेस का साथ मिलने से मुस्लिम मतों का बंटवारा काफी हद तक रोकने में पार्टी सफल जरूर हो गई है। लोकसभा चुनाव के लिए विपक्षी गठबंधन आइएनडीआइए में कांग्रेस व सपा दोनों साथ आ गए हैं। कांग्रेस को 17 सीटें मिली हैं जबकि 63 सीटों पर सपा लड़ेगी। सपा अपने कोटे से इक्का-दुक्का सीटें छोटे दलों को भी दे सकती है।अब तक सपा 30 प्रत्याशी घोषित कर चुकी है। प्रदेश की 10 राज्यसभा सीटों के लिए पिछले दिनों हुए चुनाव में पार्टी ने तीन प्रत्याशी खड़े किए थे। इनमें दो अगड़े व एक दलित थे। राज्यसभा प्रत्याशियों में ‘पीडीए’ को तवज्जो न देने से सबसे पहले सपा विधायक पल्लवी पटेल ने नाराजगी जताई। उन्होंने केवल दलित प्रत्याशी को ही वोट दिया। इस चुनाव में सपा का प्रबंधन बिखर गया और उसके सात विधायकों ने क्रास वोटिंग कर दी। एक विधायक ने गैरहाजिर होकर भाजपा की परोक्ष रूप से मदद कर दी।\n\nरालोद के अलग होने से पश्चिम यूपी में जो नुकसान सपा को होने की उम्मीद है, उसकी भरपाई के लिए पार्टी अपने जाट व मुस्लिम नेताओं को आगे बढ़ा रही है। मुजफ्फरनगर सीट पर सपा ने पूर्व सांसद हरेंद्र मलिक को प्रत्याशी बनाया है। अखिलेश ने आजमगढ़ सीट पर भी किलेबंदी करने के लिए बसपा के शाह आलम उर्फ गुड्डू जमाली को अपनी पार्टी में शामिल कर लिया है।\nसपा गुड्डू जमाली की वजह से ही वर्ष 2022 में आजमगढ़ लोकसभा सीट का उपचुनाव मात्र 8679 मतों से हार गई थी। गुड्डू को 2,66,210 वोट मिले थे। वर्ष 2019 के लोकसभा चुनाव में सपा व बसपा मिलकर लड़े थे, सपा 37 सीटों पर लड़कर पांच जीत सकी थी जबकि 2014 के चुनाव में भी वह 78 पर लड़कर पांच सीटें जीती थी। भाजपा करीब 50 प्रतिशत मत मिलने के साथ 62 सीटें अकेले जीती थी।\n\n2022 के विधानसभा चुनाव में सपा को 32.06 प्रतिशत मत मिलने के साथ ही 111 सीटों पर जीत मिली थी। भाजपा को 41.29 प्रतिशत मत व 255 सीटें मिली थीं। वर्ष 2017 के चुनाव में उसे 21.82 प्रतिशत मत व 47 सीटें मिली थीं। अखिलेश मानते हैं कि ‘पीडीए’ में 49 प्रतिशत पिछड़े, 16 प्रतिशत दलित व 21 प्रतिशत अल्पसंख्यक (मुस्लिम, सिख, बौद्ध, ईसाई, जैन व आदिवासी) यानी कुल 86 प्रतिशत हैं। इनमें से कितने वोट पर सपा सेंधमारी कर पाती है, यह तो चुनाव के नतीजे ही बताएंगे।\n\n",
        "description": "अब तक सपा 30 प्रत्याशी घोषित कर चुकी है। प्रदेश की 10 राज्यसभा सीटों के लिए पिछले दिनों हुए चुनाव में पार्टी ने तीन प्रत्याशी खड़े किए थे। इनमें दो अगड़े व एक दलित थे। राज्यसभा प्रत्याशियों में ‘पीडीए’ को तवज्जो न देने से सबसे पहले सपा विधायक पल्लवी पटेल ने नाराजगी जताई। उन्होंने केवल दलित प्रत्याशी को ही वोट दिया।"
    },
    {
        "id": "23668370",
        "url": "https://www.jagran.com/uttar-pradesh/lucknow-city-up-lok-sabha-chunav-2024-congress-party-overview-candidate-and-workers-23668370.html",
        "title": "UP Lok Sabha Chunav 2024: सरकार को घेरने के लिए लिए कांग्रेस के पास हैं कई मुद्दे, पर जोश अभी कम है",
        "body": " लोकसभा चुनाव का महापर्व शुरू होने को है। ऐसे में जब प्रमुख राजनीतिक दल दौड़ में आगे निकलने के लिए ‘जूते के फीते’ कस चुके हैं, तब कांग्रेस नेता अपने बूथ एजेंट तय करने की प्रक्रिया में जूझ रहे हैं। पार्टी के ‘बड़ों’ ने सड़क पर उतरकर संघर्ष के दावे भी दोहराए थे पर कार्यकर्ताओं में ‘टकराने’ का वह जोश फिलहाल नजर नहीं आ रहा। कांग्रेस महंगाई-बेरोजगारी, पेपर लीक, महिलाओं के साथ अपराध समेत सरकार को घेरने के अन्य मुद्दे तो उठा तो रही है पर उन्हें ‘धार’ देने में चूक रही है। राज्य ब्यूरो से प्रमुख संवाददाता आलोक मिश्र की रिपोर्ट...युवा कांग्रेस ने 28 फरवरी को पेपर लीक को लेकर मुख्यमंत्री आवास घेरने की घोषणा की थी। पार्टी के प्रदेश मुख्यालय में जुटे नेताओं ने कदम भी बढ़ाए पर उन्हें कुछ दूरी पर ही पुलिस प्रशासन ने रोक लिया था। इससे पूर्व भी कांग्रेस अन्य मुद्दों को लेकर सड़क पर तो आई पर अपना पूरा ‘जोर’ नहीं दिखा सकी। राहुल गांधी की भारत जोड़ो न्याय यात्रा के उत्तर प्रदेश से गुजरने के दौरान जरूर पदाधिकारियों से लेकर कार्यकर्ताओं का उत्साह आसमान पर था।इसे भी पढ़ें- कोर्ट का फैसला सुनकर चौंक गए पूर्व सांसद धनंजय सिंह, जानिए क्‍यों नहीं हुआ फैसले पर यकीन\nकांग्रेस की संगठनात्मक तैयारी की बात की जाए तो फिलहाल उसका वाररूम ही ‘जूझता’ नजर आ रहा है। सपा से गठबंधन के बाद कांग्रेस का पूरा ध्यान अब उसके हिस्से आई 17 सीटों पर है। पार्टी सूत्रों के अनुसार अभी बूथ एजेंट बनाने की प्रक्रिया चल रही है। हर लोकसभा क्षेत्र में औसतन 1500 बूथ एजेंट बनाए जा रहे हैं।\n\nकांग्रेस ने लोकसभा चुनाव के लिए अपने वाररूम का नेतृत्व विधायक वीरेन्द्र चौधरी को सौंपा है, जिसमें डा. आरपी त्रिपाठी, नईम सिद्दीकी, अनिल यादव, संजय दीक्षित व संजय सिंह बतौर सदस्य शामिल हैं। पार्टी अपनी परंपरागत सीट रायबरेली व अमेठी को छोड़कर उसके हिस्से आई शेष 15 सीटों पर चुनावी तैयारियों को लेकर रणनीति बना रही है।\nइसके तहत वाररूम के पांच सदस्यों को तीन-तीन सीटों का जिम्मा सौंपकर वहां संगठन को सक्रिय करने के साथ ही चुनावी तैयारियों की मानीटरिंग करेगी। अमेठी व रायबरेली सीट पर मोर्चा गांधी-नेहरू परिवार के करीबी वरिष्ठ नेता केएल शर्मा संभालेंगे। उनके साथ अन्य नेताओं को लगाकर परंपरागत सीटों पर चुनावी गुणा-गणित व तैयारियों को धार दी जाएगी।\n\nइसे भी पढ़ें- गोरखपुर में खेती ही कर पाएंगे अवैध कालोनियों में प्लाट लेने वाले, 49 पर चल चुका है बुलडोजर\nसीटवार जातीय समीकरणों को भी परखा जा रहा है। विशेषकर अल्पसंख्यक, महिला, पिछड़ा व किसान प्रकोष्ठ को सक्रिय किए जाने के साथ ही युवा कांग्रेस व एनएसयूआइ को आगे लाने के प्रयास चल रहे हैं। एक वरिष्ठ नेता का कहना है कि 10 मार्च को राहुल गांधी की यात्रा समाप्त होने के बाद लोकसभा चुनाव को लेकर समितियों की घोषणा होगी, जिसके बाद चुनावी रणनीति को लेकर तस्वीर काफी हद तक साफ होगी।\n\nमजबूत पक्ष\nकमजोर पक्ष\nकांग्रेस प्रदेश अध्यक्ष अजय राय ने कहा कि लोकसभा चुनाव की तैयारी जोरों पर है। पार्टी सभी 17 सीटों पर वरिष्ठ नेताओं को विशेष जिम्मेदारी सौंपेगी। कोआर्डिनेटर भी नियुक्त किए गए हैं। बूथ स्तर पर एजेंट बनाने का काम भी जोरों पर चल रहा है। कांग्रेस पेपर लीक, महंगाई, बेराजगारी समेत अन्य प्रमुख मुद्दों को लेकर जनता के बीच जाएगी। सहयोगी दल सपा के साथ समन्वय बनाकर सभी लोकसभा सीटों पर अपने संगठन के साथ काम करेगी। राहुल गांधी की भारत जोड़ो न्याय यात्रा का भी कार्यकर्ताओं में अच्छा व सकारात्मक प्रभाव रहा है। पुराने कार्यकर्ताओं व वरिष्ठ नेताओं को भी क्षेत्रों में निकाला जा रहा है।\n\n",
        "description": "कांग्रेस ने लोकसभा चुनाव के लिए अपने वाररूम का नेतृत्व विधायक वीरेन्द्र चौधरी को सौंपा है जिसमें डा. आरपी त्रिपाठी नईम सिद्दीकी अनिल यादव संजय दीक्षित व संजय सिंह बतौर सदस्य शामिल हैं। पार्टी अपनी परंपरागत सीट रायबरेली व अमेठी को छोड़कर उसके हिस्से आई शेष 15 सीटों पर चुनावी तैयारियों को लेकर रणनीति बना रही है। हर लोकसभा क्षेत्र में औसतन 1500 बूथ एजेंट बनाए जा रहे हैं। \n"
    },
    {
        "id": "23668369",
        "url": "https://www.jagran.com/uttar-pradesh/lucknow-city-lok-sabha-election-2024-bjp-preparations-eyeing-all-80-seats-of-up-mantra-of-booth-victory-23668369.html",
        "title": "Lok Sabha Election 2024: यूपी की सभी 80 सीटों पर नजर गड़ाए भाजपा की तैयारियां, क्‍या है बूथ व‍िजय का मंत्र",
        "body": "राजीव दीक्षित, लखनऊ। सबसे बड़ी सेना और सबसे बड़ा लक्ष्य। भाजपा ही एकमात्र ऐसा राजनीतिक संगठन है जो एक चुनाव खत्म होते ही दूसरे चुनाव की तैयारियों में जुट जाता है और उसका विस्तार लगभग हर बूथ तक है। फिर इस बार तो मोदी के काम के साथ भगवान श्रीराम का आशीर्वाद भी है। भाजपा का इरादा और दृष्टि दोनों साफ हैं। प्रदेश की सभी 80 सीटों पर नजर गड़ाए भाजपा की तैयारियों पर राज्य ब्यूरो के विशेष संवाददाता राजीव दीक्षित की रिपोर्ट...मोदी के काम व नाम पर भरोसा और रामजी के आशीर्वाद से लोकसभा के चुनावी संग्राम में बेड़ा पार होने की उम्मीद। आश्वस्ति के इस भाव से निस्पृह भाजपा अभियानों की श्रृंखला के जरिये जनता के बीच अपनी उपस्थिति का लगातार अहसास करा रही है तो रणनीतिक मोर्चे पर भी अपनी तैयारियों की धार पैनी कर रही है। पार्टी को मालूम है कि उत्तर प्रदेश की सभी 80 लोकसभा सीटें जीतने के चुनौतीपूर्ण लक्ष्य को प्राप्त करने के लिए उसे मतदाताओं के समक्ष ‘एको अहं द्वितीयो नास्ति’ के भाव को मनसा, वाचा, कर्मणा सिद्ध करना होगा।प्रदेश की 80 में से 51 लोकसभा सीटों के प्रत्याशी घोषित कर पार्टी ने संदेश दिया है कि चुनावी तैयारियों में वह विरोधियों से मीलों आगे है। पिछली सफलताओं से उत्साहित भाजपा लोकसभा चुनाव को लेकर बूथ विजय की मंत्र सिद्धि में जुटी है। प्रदेश के 1.62 लाख बूथों में से 90 प्रतिशत पर पार्टी बूथ समितियों का सत्यापन पूरा कर चुकी है। बूथों पर ताकत बढ़ाने के लिए पन्ना समितियों का गठन उसकी शीर्ष प्राथमिकता में शामिल है। सभी लोकसभा सीटों के लिए प्रभारी, संयोजक और विस्तारक नियुक्त किए जा चुके हैं। बेहतर चुनाव प्रबंधन और पर्यवेक्षण की दृष्टि से पार्टी ने प्रदेश की 80 लोकसभा सीटों को समूहों में बांटकर उनके क्लस्टर बनाए हैं। प्रत्येक क्लस्टर का प्रभार राज्य सरकार के मंत्री या संगठन के वरिष्ठ पदाधिकारी को सौंपा गया है। पार्टी की चुनावी रणनीति और संगठनात्मक कार्ययोजना को अमली जामा पहनाने के लिए प्रत्येक क्लस्टर में बैठकें हो चुकी हैं।\n\nजनवरी के अंत तक पार्टी ने सभी लोकसभा क्षेत्रों में चुनाव कार्यालय खोलने के अलावा चुनाव संचालन समितियों का गठन भी कर लिया है। चुनावी सफलता के लिए भाजपा डबल इंजन सरकार की कल्याणकारी योजनाओं से जुड़े लाभार्थियों के बड़े वर्ग पर ध्यान केंद्रित कर रही है। इस प्रयोजन से लाभार्थी संपर्क अभियान छेड़ने से पहले ही पार्टी अपने मोर्चों की बदौलत समाज के विभिन्न वर्गों के बीच जनाधार बढ़ाने के लिए पसीना बहा रही है। फरवरी में गांव चलो अभियान के तहत ग्रामीण क्षेत्रों व शहरी वार्डों में सरकार व संगठन के पदाधिकारियों के प्रवास कार्यक्रम आयोजित किए।\n\nकिसान मोर्चा की ओर से संचालित किए जा रहे गांव परिक्रमा अभियान के तहत पार्टी का प्रदेश की 50 हजार ग्राम पंचायतों में पहुंचकर समर्थन जुटाने का लक्ष्य है। स्वयं सहायता समूहों और गैर सरकारी संगठनों से जुड़ी 1.2 करोड़ महिलाओं के बीच जनाधार बढ़ाने के लिए भाजपा महिला मोर्चा शक्ति वंदन अभियान संचालित कर रहा है। जनवरी में प्रदेश के 900 स्थानों पर नवमतदाता सम्मेलनों के आयोजन के बाद भारतीय जनता युवा मोर्चा ने बीते दिनों 35 हजार ग्राम सभाओं में युवा चौपाल और नगरीय क्षेत्रों में 10 हजार से अधिक वार्डों में नुक्कड़ सभाओं के आयोजन के जरिये 30 लाख युवाओं को साधने का अभियान शुरू किया है। विकसित भारत एंबेसडर अभियान को परवान चढ़ाने के साथ ही भाजपा ने मोदी सरकार की उपलब्धियों को जन-जन तक पहुंचाने के लिए ‘विकसित भारत-मोदी की गारंटी’ अभियान का श्रीगणेश किया है। विरोधी दलों में सेंध लगाकर उन्हें कमजोर साबित करना भी भाजपा की चुनावी रणनीति का हिस्सा है।\n\n",
        "description": "यूपी की 80 में से 51 लोकसभा सीटों के प्रत्याशी घोषित कर पार्टी ने संदेश दिया है कि चुनावी तैयारियों में वह विरोधियों से मीलों आगे है। पिछली सफलताओं से उत्साहित भाजपा लोकसभा चुनाव को लेकर बूथ विजय की मंत्र सिद्धि में जुटी है। प्रदेश के 1.62 लाख बूथों में से 90 प्रतिशत पर पार्टी बूथ समितियों का सत्यापन पूरा कर चुकी है।"
    },
    {
        "id": "23668215",
        "url": "https://www.jagran.com/uttar-pradesh/lucknow-city-bsp-struggles-with-slipping-support-base-and-loosening-grip-despite-being-a-national-party-performed-weakly-in-last-lok-sabha-election-23668215.html",
        "title": "Election 2024: खिसकते जनाधार और ढीली होती पकड़ से जूझती बसपा, राष्ट्रीय दल होने के बावजूद पिछले चुनावों में रहा कमजोर प्रदर्शन",
        "body": "अजय जायसवाल, लखनऊ। राष्ट्रीय दल होने के बावजूद बहुजन समाज पार्टी (बसपा) का पिछले लोकसभा चुनाव में उत्तर प्रदेश के अलावा किसी भी दूसरे राज्य में न कोई सांसद जीता और न ही उसे उल्लेखनीय वोट मिले। पार्टी ने 26 राज्यों में चुनाव जरूर लड़ा, लेकिन उसे 50 प्रतिशत राज्यों में एक प्रतिशत भी वोट नहीं मिले। सात राज्यों में दो प्रतिशत से कम, जबकि पांच राज्यों में तीन से पांच प्रतिशत वोट ही हासिल हुए। उत्तर प्रदेश में ही सर्वाधिक 19.26 प्रतिशत मतदाताओं ने 'हाथी' का बटन दबाकर पार्टी के 10 सांसद चुने थे।अबकी अकेले ही चुनाव मैदान में उतरने की घोषणा कर चुकी बसपा प्रमुख मायावती ने उत्तर प्रदेश- उत्तराखंड को छोड़ देशभर में पार्टी का 'नीला परचम लहराने का दायित्व अब अपने भतीजे और पार्टी के नेशनल को-आर्डिनेटर आकाश आनंद को सौंप रखा है। चार दशक पुरानी बसपा की भविष्य में कमान संभालने वाले आकाश के सामने दूसरे राज्यों में पार्टी का खाता खोलने से पहले दलितों में 'हाथी' की पैठ बढ़ाने की बड़ी चुनौती है।वर्ष 1984 में बनी बसपा के इतिहास में पार्टी के अब तक चार राज्यों में ही सांसद रहे हैं। उत्तर प्रदेश की तीन लोकसभा सीटों के अलावा बसपा ने पहले-पहल वर्ष 1989 में उस पंजाब राज्य की भी एक सीट पर जीत दर्ज की थी, जहां से पार्टी के संस्थापक कांशीराम रहे हैं। वर्ष 1991 के लोकसभा चुनाव में मध्य प्रदेश और 1998 में हरियाणा में भी पार्टी ने पहली बार खाता खोला था।\nलोकसभा में पार्टी की सबसे बेहतर स्थिति डेढ़ दशक पहले तब थी, जब वर्ष 2007 में उत्तर प्रदेश में अकेले दम पर मायावती के नेतृत्व में बसपा की सरकार बनी थी। बसपा सरकार के दौरान वर्ष 2009 के पार्टी के उत्तर प्रदेश से 20 और मध्य प्रदेश से एक सांसद चुने गए थे और उसे अब तक के सर्वाधिक 6.17 प्रतिशत वोट मिले थे।\n\nवर्तमान में पार्टी जिस दौर से गुजर रही है, उससे कहीं बेहतर स्थिति में तकरीबन तीन दशक पहले वर्ष 1996 में थी। मायावती ने दूसरे राज्यों में पार्टी की सेहत सुधारने के लिए अपने विश्वासपात्रों को कमान तो सौंपी, लेकिन कोई दम न दिखा सका। लगभग तीन माह पहले बड़ी उम्मीदों के साथ मायावती ने अपने युवा भतीजे आकाश को पार्टी का उत्तराधिकारी घोषित करने के साथ ही देश (उत्तर प्रदेश - उत्तराखंड छोड़) में हाथी की सेहत सुधारने का जिम्मा सौंपा है।\n\nलोकसभा चुनाव में आकाश के सामने देश के कम से कम 24 राज्यों में जनाधार बढ़ाकर पार्टी के पहले के प्रदर्शन को सुधारने की ही बड़ी चुनौती है। दायित्व मिलने के बाद से आकाश दूसरे राज्यों में सक्रिय भी हैं। पार्टी नेताओं का मानना है कि युवा आकाश के राज्यों में आंबेडकर - कांशीराम के अनुयायियों और मायावती को जानने- मानने वाले खासतौर से दलित समाज के लोगों के बीच जाने से बुजुर्गों से लेकर युवा भी 'नीले झंडे के नीचे जुटते दिख रहे हैं, जिससे देर-सबेर बसपा के दिन फिर बहुरेंगे।\n\nये भी पढ़ें:\n",
        "description": "बसपा के इतिहास में पार्टी के अब तक चार राज्यों में ही सांसद रहे हैं। उत्तर प्रदेश की तीन लोकसभा सीटों के अलावा बसपा ने पहले-पहल वर्ष 1989 में उस पंजाब राज्य की भी एक सीट पर जीत दर्ज की थी जहां से पार्टी के संस्थापक कांशीराम रहे हैं। वर्ष 1991 के लोकसभा चुनाव में मध्य प्रदेश और 1998 में हरियाणा में भी पार्टी ने पहली बार खाता खोला था।"
    },
    {
        "id": "23668295",
        "url": "https://www.jagran.com/uttar-pradesh/lucknow-city-roof-and-wall-collapsed-due-to-cylinder-explosion-five-dead-four-injured-23668295.html",
        "title": "Lucknow News: सिलेंडर विस्फोट से छत और दीवार ढही, पांच की मौत, चार घायल",
        "body": " जागरण टीम, लखनऊ। काकोरी के हाता हजरत साहब वार्ड में मंगलवार देर रात 48 वर्षीय मुशीर के मकान में शार्ट सर्किट से आग लग गई। आग की तपिश से कमरे में रखा सिलेंडर फट गया, जिससे कमरे की छत और दीवार ढह गई। हादसे में मुशीर, उनकी पत्नी और तीन भांजियों व भतीजी की मौत हो गई, जबकि तीन बेटियां और बहनोई गंभीर रूप से घायल हो गए।घायलों को ट्रामा सेंटर में भर्ती कराया गया है। डीसीपी पश्चिम डा. दुर्गेश कुमार ने बताया कि प्राथमिक जांच में शार्ट सर्किट से आग लगने की पुष्टि हुई है। आग की चपेट में आने से सिलेंडर फटा है।इसे भी पढ़ें- इस महाशिवरात्रि में भगवान शिव का गंगाजल से होगा अभिषेक, डाकघर कर रहा है व्‍यवस्‍था, चुकानी होगी ये कीमत\nमुशीर जरदोजी का काम करते थे। मंगलवार रात वह पहले तल पर कमरे में 45 वर्षीय पत्नी हुसना बानो, बेटी हुमा, लकब, इंशा और अनम के साथ सोए थे। वहीं, नीचे के कमरे में बहनोई अमजत उनकी दो साल की बेटी हिना, चार वर्षीय हुमा और सात वर्षीय भतीजी रइया सोई थी। इस बीच मुशीर के कमरे में शार्ट सर्किट से आग लग गई और सिलेंडर में विस्फोट हो गया। विस्फोट से कमरे की छत और दीवार ढह गई।\n\nइसे भी पढ़ें- कोर्ट का फैसला सुनकर चौंक गए पूर्व सांसद धनंजय सिंह, जानिए क्‍यों नहीं हुआ फैसले पर यकीन\nवहीं, अजमत के कमरे का भी एक हिस्सा गिर गया। पड़ोसियों ने आग पर काबू पाने का प्रयास शुरू किए। बाद में दमकल कर्मियों और पुलिस ने सभी को निकालकर ट्रामा सेंटर ले जाया गया। ट्रामा सेंटर में डाक्टरों ने मुशीर, उनकी पत्नी हुसनाबानो, भांजी हिना, हुमा और भतीजी रइया को मृत घोषित कर दिया।\n\nवहीं, बहनोई अजमत, मुशीर की बेटी लकब, इंशा और अनम की हालत नाजुक है। परिवारीजन ने बताया कि मुशीर घर पर ही जरी जरदोजी का कारखाना चलाते थे। मुशीर के ही मकान में उसका भाई भी रहता है। मुशीर पहले तल पर बने कमरे में रहते थे। दो दिन पहले उनके बहनोई अपने परिवार के साथ आए थे।\n",
        "description": "लखनऊ के काकोरी में एक दिल दहला देने वाली घटना सामने आई है। यहां हाता हजरत साहब वार्ड में मंगलवार देर रात एक घटना में पांच लोगों की मौत हो गई। घटना के दौरान परिवार सो रहा था। बताया जा रहा है कि शार्ट सर्किट से आग लगने के बाद विस्फोट हुआ है। इससे छत और मकान की दीवार ढह गई। आग की चपेट में आने से सिलेंडर फटा है।"
    },
    {
        "id": "23668243",
        "url": "https://www.jagran.com/uttar-pradesh/lucknow-city-up-government-seeks-report-on-demand-to-convert-lucknow-name-into-laxmanpur-23668243.html",
        "title": "UP News: लखनऊ बनेगा लक्ष्मणपुर? शासन ने मांगी रिपोर्ट; जानें क्‍या कहती है पौराणिक मान्यता",
        "body": "अजय श्रीवास्तव, लखनऊ। अयोध्या में श्रीराम मंदिर के निर्माण के साथ ही लखनऊ का नाम बदलने की मांग तेज हुई है। लखनऊ की पहचान श्रीराम के अनुज भगवान लक्ष्मण से किए जाने की मांग पर शासन ने भी राजस्व विभाग से रिपोर्ट मांगी है।शासन की तरफ से उप सचिव राकेश कुमार यादव ने आयुक्त एवं सचिव राजस्व को भेजे पत्र में सांसद व रक्षा मंत्री राजनाथ सिंह के प्रभारी कार्यालय प्रतिनिधि डा. राघवेंद्र शुक्ला के पत्र का हवाला दिया है, जिसमें लखनऊ का नाम परिवर्तित कर लक्ष्मणपुर करने की मांग की गई थी।प्रमुख सचिव मुख्यमंत्री को लिखे पत्र के बाद कई विभागों से होता हुआ यह पत्र अब राजस्व विभाग पहुंचा है। यह पत्र 24 जनवरी को लिखा गया था और 22 फरवरी को शासन ने इस पर रिपोर्ट मांगी है।\nगोमतीनगर जनकल्याण महासमिति के महासचिव डा. राघवेंद्र शुक्ला ने 14 जनवरी को महासमिति से एक प्रस्ताव पास कर रक्षा मंत्री को भेजा था, जिसमें कहा गया था कि अयोध्या में श्री राम मंदिर का भव्य उद्घाटन सनातन धर्म के धर्मगुरुओं एवं समाज के वरिष्ठ विभूतियों की उपस्थिति में प्रधानमंत्री के कर कमलों से होने जा रहा है। इस पावन बेला पर यह उचित होगा कि अयोध्या के निकट प्रदेश की राजधानी लखनऊ का नामकरण श्रीराम के अनुज लक्ष्मण जी के नाम पर लक्ष्मणपुर किया जाए।\n\nमान्यता है कि त्रेता युग में इस शहर को लक्ष्मण ने बसाया था, जिसे भगवान राम ने उन्हें उपहार में दिया था। इसलिए पहले इसका नाम लक्ष्मणपुर या लखनपुर था। लखनऊ प्राचीन कौशल राज्य का हिस्सा था। लखनऊ उस इलाके में स्थित है, जिसे ऐतिहासिक रूप से अवध के नाम से जाना जाता था। कहा जाता है कि भगवान राम ने भगवान लक्ष्मण को गोमती नदी के किनारे का ये क्षेत्र भेंट में दिया था, जिसके बाद में लक्ष्मण जी ने गोमती के तट पर ये शहर बसाया।\n\n11वीं सदी में इस शहर को लक्ष्मणपुर या लखनपुर के नाम से जाना जाता था। लक्ष्मण को उत्तर भारत में लखन भी कहा जाता है। यहां से अयोध्या मात्र 80 मील दूर स्थित है। लखनऊ शहर के पुराने हिस्से में एक ऊंचा टीला है। इसे लक्ष्मणटीला कहा जाता है। यहां वैदिक कालीन अवशेष मिलने पर पूर्व राज्यपाल व पूर्व मंत्री लाल जी टंडन ने अपनी किताब में लक्ष्मण टीला होने की बात कही थी। बताया जाता है कि लक्ष्मणटीला पर पहले एक प्राचीन मंदिर हुआ करता था, जिसे मुगल बादशाह औरंगजेब ने तुड़वा कर वहां मस्जिद बनवा दिया था।\n\n12वीं सदी के अंत में कन्नौज पर अफगानों की विजय के बाद इसे गजनी के सुल्तान को सौंप दिया गया। तब यह दिल्ली सल्तनत का हिस्सा बन गया। अवध ने अपनी स्वतंत्रता का दावा किया, लेकिन बाबर यहां काबिज हो गया और यह मुगलों के अधीन आ गया और नवाबों का शहर लखनऊ कहा जाने लगा।\nचौक में जहां मौजूदा समय टीले वाली मस्जिद है, उसे लक्ष्मण टीला बताने वाली याचिका अदालत में विचाराधीन है। उसके स्वामित्व के विवाद को लेकर मुस्लिम पक्ष की सिविल पुनरीक्षण याचिका को 28 फरवरी को अपर जिला जज (प्रथम) नरेंद्र कुमार तृतीय खारिज कर चुके हैं। लक्ष्मण टीला में पूजा अर्चना की मांग को लेकर वकील नृपेंद्र पांडेय ने याचिका दाखिल की थी। कोर्ट को बताया गया था कि मुगल शासक औरंगजेब ने लक्ष्मण मंदिर को तोड़कर उसके स्थान पर टीले वाली मस्जिद बनवाई थी। पहले लक्ष्मण मंदिर में पूजा अर्चना होती थी।\n\nयह भी पढ़ें: Nazul Land In UP: यूपी में नजूल भूमि का नहीं मिलेगा पट्टा, योगी सरकार ने कैबिनेट बैठक में लिया निर्णय\n\n\n",
        "description": "उत्तर प्रदेश की राजधानी लखनऊ का नाम बदलने की मांग तेज हो गई है। शासन ने इस संबंध में राजस्व विभाग से रिपोर्ट मांगी है। शासन की तरफ से उप सचिव ने आयुक्त एवं सचिव राजस्व को भेजे पत्र में सांसद व रक्षा मंत्री के प्रभारी कार्यालय प्रतिनिधि डा. राघवेंद्र शुक्ला के पत्र का हवाला दिया है जिसमें लखनऊ का नाम परिवर्तित कर लक्ष्मणपुर करने की मांग की गई थी।"
    }
]