[
    {
        "id": "23662838",
        "url": "https://www.jagran.com/uttar-pradesh/lucknow-city-up-politics-did-not-leave-sp-even-after-hearing-the-news-of-grandfather-death-tears-burst-as-soon-as-akhilesh-came-in-front-of-him-23662838.html",
        "title": "UP Politics : दादा की मौत की खबर सुनकर भी सपा का नहीं छोड़ा साथ, अखिलेश से गले लगकर रोए विधायक जिया उर रहमान",
        "body": "जागरण ऑनलाइन टीम, लखनऊ। UP Politics : राज्यसभा चुनाव में कई सपा विधायकों ने अंत में बगावत का रूख अपनाते हुए भाजपा के पक्ष में मतदान किया। लेकिन इस बीच यूपी के कुंदरकी से विधायक जिया उर रहमान ने घर में मातम होने के बावजूद पार्टी का साथ नहीं छोड़ा।उन्होंने सदन पहुंचकर मतदान किया। जब वह सदन में पहुंचे तो अखिलेश को देखकर फूटकर रोने लगे। तब अखलेश यादव ने भी उन्हें गले लगा लिया। यह नजारा देखकर वहां मौजूद सभी विधायकों की आंखों में आंसू आ गए। जिया उर रहमान सपा सांसद शफीक उर रहमान बर्क के पोते हैं। 27 फरवरी, 2024 की सुबह यानि की आज संभल से सपा सांसद शफीक उर रहमान बर्क का इंतकाल हो गया था।\nऐसे में जिया उर रहमान अपने दादा की मय्यत को छोड़कर राज्यसभा में सपा के लिए वोट करने पहुंचे। चूंकि इस चुनाव में एक-एक विधायक का वोट कीमती था तो ऐसे में उन्होंने पार्टी का साथ देना जरूरी समझा। अब वह वोट करने के बाद अपने दादा मरहूम के जानजे में शामिल हुए। \n\n",
        "description": "UP News in Hindi  बता दें कि जिया उर रहमान सपा सांसद शफीक उर रहमान बर्क के पोते हैं। 27 फरवरी 2024 की सुबह यानि की आज संभल से सपा सांसद शफीक उर रहमान बर्क का इंतकाल हो गया था। चूंकि इस चुनाव में एक-एक विधायक का वोट कीमती था तो ऐसे में उन्होंने पार्टी का साथ देना जरूरी समझा।"
    },
    {
        "id": "23662826",
        "url": "https://www.jagran.com/uttar-pradesh/lucknow-city-why-did-sp-mlas-vote-for-bjp-this-big-reason-has-come-to-the-fore-lok-sabha-elections-are-going-to-be-held-and-it-has-played-a-big-role-23662826.html",
        "title": "सपा के विधायकों ने भाजपा को क्यों दिया वोट? यह बड़ी वजह आ गई सामने- लोकसभा चुनाव में होने वाला है और बड़ा खेला",
        "body": "राज्य ब्यूरो, लखनऊ : लोकसभा चुनाव से पहले हुए राज्यसभा चुनाव में भाजपा ने मुख्य विपक्षी दल सपा में 'सर्जिकल स्ट्राइक' कर बड़ी तोड़फोड़ कर दी है। पार्टी को सबसे बड़ा झटका उस समय लगा जब मतदान से पहले ही विधानसभा में उसके मुख्य सचेतक मनोज कुमार पाण्डेय ने इस्तीफा दे दिया।सपा के कुल सात विधायकों ने क्रास वोटिंग कर भाजपा के पक्ष में मतदान किया है। गायत्री प्रजापति की पत्नी व अमेठी की विधायक महाराजी प्रजापति ने मतदान से गैरहाजिर रहकर भाजपा की मदद कर दी।सपा के जिस मुख्य सचेतक के पास पार्टी का आदेश सभी विधायकों को मनवाने के लिए विप जारी करने का अधिकार होता है उन्होंने ही पार्टी को मतदान से पहले बड़ा झटका दे दिया।\nसपा सरकार में मंत्री रहे व ऊंचाहार के विधायक मनोज पाण्डेय ने पार्टी अध्यक्ष अखिलेश यादव को पत्र लिखकर मुख्य सचेतक के पद से त्यागपत्र दे दिया। उनके साथ ही सपा के जलालपुर के विधायक राकेश पाण्डेय, गौरीगंज के राकेश प्रताप सिंह, गोसाईगंज के अभय सिंह, कालपी विधायक विनाेद चतुर्वेदी, चायल की पूजा पाल व बिसौली विधायक आशुतोष मौर्य ने भी भाजपा के पक्ष में मतदान किया।\n\nचर्चा है कि मनोज पाण्डेय को भाजपा रायबरेली लोकसभा सीट से प्रत्याशी बना सकती है। राकेश पाण्डेय के सांसद बेटे रितेश पाण्डेय रविवार को ही बसपा छोड़कर भाजपा में शामिल हो चुके हैं। उसी दिन से राकेश के भी भाजपा के पक्ष में मतदान करने की चर्चाएं शुरू हो गईं थीं। विनाेद चतुर्वेदी सहित कुछ अन्य को लोकसभा चुनाव में भाजपा से टिकट मिलने का आश्वासन दिए जाने की बात कही जा रही है।\n\nसपा के राष्ट्रीय महासचिव व राज्यसभा चुनाव में पार्टी के पोलिंग एजेंट शिवपाल यादव ने कहा कि भाजपा ने खरीद-फरोख्त की है। उसने लोकतंत्र की गरिमा को गिराया है। उन्होंने पार्टी के बागी विधायकों पर हमला बोलते हुए कहा कि अब अंतरात्मा के साथ-साथ संपूर्ण आत्मा की जांच क्षेत्र की जनता करेगी ताकि ऐसी भटकती हुई आत्माएं हमेशा के लिए शांत हो जाएं।''\n\nवहीं, सपा के राष्ट्रीय प्रमुख महासचिव प्रो. रामगोपाल यादव ने बागी विधायकों की तुलना कुकुरमुत्ते से कर दी। पार्टी में हुई टूट को लेकर उन्होंने कहा, ''कुछ लोग कुकुरमुत्ते की तरह होते हैं, हमारे यहां भी उग आए हैं। पार्टी में टूट-फूट चुनाव के वक्त होना आम बात है।''\nराज्यसभा चुनाव में ओम प्रकाश राजभर को भी झटका लगा है। सुभासपा के विधायक जगदीश नारायण राय ने क्रास वोटिंग कर सपा के समर्थन में वोट दिया है। हालांकि, ओम प्रकाश राजभर ने क्रास वोटिंग की खबर को नकारा है। उन्होंने कहा कि हमारी पार्टी एनडीए में शामिल है, सभी ने एनडीए प्रत्याशी को ही वोट दिया है। सुभासपा के छह विधायकों में एक जेल में हैं इसलिए पांच ने मतदान किया है।\n\nहमारी राज्यसभा की तीसरी सीट दरअसल सच्चे साथियों की पहचान करने की परीक्षा थी, और यह जानने की कि कौन-कौन दिल से पीडीए के साथ और कौन-कौन अंतरात्मा से पिछड़े, दलित और अल्पसंख्यकों के खिलाफ हैं। अब सब कुछ साफ है, यही तीसरी सीट की जीत है।\nअखिलेश यादव, राष्ट्रीय अध्यक्ष, सपा\n\nराजनीति में हैं तो आरोप लगेंगे। हम जनता के लिए चुनकर आए हैं। जिस भगवान रूपी जनता ने हमें चुना है हमें उनके लिए ही सोचना है।\n",
        "description": "सपा सरकार में मंत्री रहे व ऊंचाहार के विधायक मनोज पाण्डेय ने पार्टी अध्यक्ष अखिलेश यादव को पत्र लिखकर मुख्य सचेतक के पद से त्यागपत्र दे दिया। उनके साथ ही सपा के जलालपुर के विधायक राकेश पाण्डेय गौरीगंज के राकेश प्रताप सिंह गोसाईगंज के अभय सिंह कालपी विधायक विनाेद चतुर्वेदी चायल की पूजा पाल व बिसौली विधायक आशुतोष मौर्य ने भी भाजपा के पक्ष में मतदान किया।"
    },
    {
        "id": "23662761",
        "url": "https://www.jagran.com/uttar-pradesh/lucknow-city-up-politics-when-sp-mla-pressed-kamal-button-dimple-yadav-got-angry-23662761.html",
        "title": "UP Politics : सपा के विधायकों ने की क्रॉस वोटिंग तो डिंपल यादव का फूटा गुस्सा, बोलीं- ऐसे लोग जिनके पास कोई...",
        "body": "जागरण ऑनलाइन टीम, लखनऊ। Rajya Sabha Chunav 2024 : राज्यसभा चुनाव के दौरान सपा के कई विधायकों ने अपनी पार्टी से बगावत कर डाली। इन विधायकों ने सपा से बगावत करते हुए भाजपा प्रत्याशी को वोट दे दिया।इसके बाद अखिलेश यादव समेत कई सपा पदाधिकारियों और बड़े नेताओं ने इन बागी विधायकों को लेकर कड़ी बयानबाजी की। अब इस कड़ी में अखिलेश यादव की पत्नी और सांसद डिंपल यादव ने भी कड़ी नाराजगी जाहिर की है। जिन लोगो ने समाज को अनैतिकता का पाठ पढ़ाया है ऐसे लोग जिनके पास कोई मान मर्यादा और आदर्श नहीं हैं। वे लोग समय के चक्र का इंतजार करें और जनता के फैसले का इंतजार करें।\n — Dimple Yadav (@dimpleyadav) February 27, 2024\n",
        "description": "UP Politics  राज्यसभा चुनाव के दौरान सपा के कई विधायकों ने अपनी पार्टी से बगावत कर डाली। इन विधायकों ने सपा से बगावत करते हुए भाजपा प्रत्याशी को वोट दे दिया। इसके बाद अखिलेश यादव समेत कई सपा पदाधिकारियों और बड़े नेताओं ने बागी विधायकों को लेकर कड़ी बयानबाजी की। अब इस कड़ी में अखिलेश यादव की पत्नी और सांसद डिंपल यादव ने भी कड़ी नाराजगी जाहिर की है। "
    },
    {
        "id": "23662703",
        "url": "https://www.jagran.com/uttar-pradesh/lucknow-city-this-move-of-cm-yogi-overshadowed-akhileshs-master-plan-these-sp-mlas-pressed-the-lotus-button-23662703.html",
        "title": "अखिलेश के मास्टर प्लान पर भारी पड़ा CM योगी का यह दांव, सपा के इन विधायकों ने 'कमल' के खाते में डाल दिया अपना वोट!",
        "body": "लखनऊ, जागरण ऑनलाइन टीम। Rajya Sabha Chunav 2024 : सपा के बागी विधायक राज्यसभा चुनाव में एक साथ वोट देने आए। इस दौरान यह सभी यूपी के डिप्टी सीएम बृजेश पाठक के साथ मुस्कुराते हुए देखे गए। सपा के इन बागी विधायकों में मनोज कुमार पाण्डेय, राकेश पांडेय, राकेश प्रताप सिंह, अभय सिंह, विनोद चतुर्वेदी और पूजा पाल शामिल हैं। ",
        "description": "UP Politics News in Hindi  दरअसल राज्‍यसभा के लिए उत्तर प्रदेश की दस सीटों पर वोटिंग जारी है। भाजपा के आठ जबक‍ि सपा के तीन प्रत्‍याशी मैदान में हैं। चुनाव में समाजवादी पार्टी के कई विधायक भाजपा के पक्ष में जाते दिख रहे हैं। क्रॉस वोट‍िंग को लकर प्रदेश में में सियासी सरगर्मी बढ़ गई है। सपा के बागी विधायकों पर शिवपाल यादव ने भी नाराजगी जाहिर की है। "
    },
    {
        "id": "23662653",
        "url": "https://www.jagran.com/uttar-pradesh/lucknow-city-bjp-crossed-all-limits-of-democracy-says-shivpal-yadav-on-rajya-sabha-elections-2024-cross-voting-23662653.html",
        "title": "'...ताक‍ि ऐसी आत्‍माएं हमेशा के ल‍िए शांत हो जाएं', राज्यसभा चुनाव में क्रॉस वोटिंग को लेकर भड़के शिवपाल; नेताओं को दी ये चेतावनी",
        "body": "ड‍िजिटल डेस्‍क, लखनऊ। Rajya Sabha elections 2024: राज्‍यसभा चुनाव में क्रॉस वोट‍िंग को लेकर स‍ियासी सरगर्मी बढ़ गई है। समाजवादी पार्टी के कई व‍िधायक भाजपा खेमे में खड़े हुए नजर आए, ज‍िसके बाद पार्टी प्रमुख अखि‍लेश यादव ने तो नेताओं को कार्रवाई की चेतावनी दे दी। साथ ही, अब शि‍वपाल यादव का भी बयान सामने आया है।राज्यसभा चुनाव पर समाजवादी पार्टी के नेता शिवपाल सिंह यादव का कहना है, \"बीजेपी ने खरीद-फरोख्त की है। उन्होंने लोकतंत्र की सारी सीमाएं लांघ दी हैं।\"शि‍वपाल यादव ने सोशल मीड‍िया प्‍लेटफार्म एक्‍स पर एक पोस्‍ट में ल‍िखा, ''अब अंतरात्मा के साथ- साथ सम्पूर्ण आत्मा की जांच क्षेत्र की जनता करेगी ताकि ऐसी भटकती हुई आत्माएं हमेशा के लिए शांत हो जाएं।'' \nसमाजवादी पार्टी के मुख्य सचेतक पद से इस्तीफा देने पर मनोज कुमार पांडेय ने कहा, \"जनता ने मुझे कई बार वोट देने का मौका दिया है... अगर राजनीति में हैं तो आरोप लगेंगे ही। हम जनता के लिए चुन के आए हैं और जिस जनता ने हमें चुना है उसके लिए हमें केवल सोचना है।”\n\nयह भी पढ़ें: Rajya Sabha elections 2024: राजा भैया ने भाजपा के पक्ष में क‍िया वोट, राज्‍यसभा चुनाव में जीत को लेकर कर द‍िया ये बड़ा दावा\n\n\n\nयह भी पढ़ें: अखि‍लेश ने राज्‍यसभा चुनाव में तीसरी सीट गंवाने के द‍िए संकेत! पर‍िणाम से पहले क्‍यों कहा- अब सब कुछ साफ है\n\n",
        "description": "Rajya Sabha elections 2024 राज्यसभा चुनाव पर समाजवादी पार्टी के नेता शिवपाल सिंह यादव का कहना है बीजेपी ने खरीद-फरोख्त की है। उन्होंने लोकतंत्र की सारी सीमाएं लांघ दी हैं। शि‍वपाल ने सोशल मीड‍िया प्‍लेटफार्म एक्‍स पर एक पोस्‍ट में ल‍िखा अब अंतरात्मा के साथ- साथ सम्पूर्ण आत्मा की जांच क्षेत्र की जनता करेगी ताकि ऐसी भटकती हुई आत्माएं हमेशा के लिए शांत हो जाएं। "
    },
    {
        "id": "23662632",
        "url": "https://www.jagran.com/uttar-pradesh/lucknow-city-gomti-nagar-station-is-built-like-an-airport-pm-modi-also-liked-it-23662632.html",
        "title": "एयरपोर्ट की तरह बनाया जा रहा यूपी का यह स्टेशन, PM Modi को भी आया पसंद; तारीफ के लिए 'कमाल' शब्द का किया इस्तेमाल",
        "body": "\n  \n  जागरण संवाददाता, लखनऊ। उत्तर प्रदेश के पहले विश्वस्तरीय रेलवे स्टेशन गोमती नगर का लोकार्पण सोमवार को प्रधानमंत्री नरेन्द्र मोदी ने वीडियो कांफ्रेंसिंग से किया। उन्होंने कहा कि गोमतीनगर स्टेशन कमाल का है। ऐसे ही स्टेशन यात्रियों को अब एयरपोर्ट की अनुभूति करा रहे हैं। करीब 10 साल पहले कोई इस बारे में सोचता भी नहीं था। \n \n \n   प्रधानमंत्री ने उत्तर प्रदेश की 267 रोड ओवरब्रिज/अंडररपास योजनाओं के शिलान्यास व लोकार्पण किया। साथ ही उत्तर प्रदेश के 74 स्टेशनों को अमृत भारत स्टेशन से संवारने की योजना का भी शिलान्यास व लोकार्पण किया। इसमें उत्तर रेलवे के 31, पूर्वोत्तर रेलवे के 25 और उत्तर मध्य रेलवे के 18 स्टेशन शामिल हैं। \n  \n    गोमती नगर स्टेशन पर आयोजित लोकार्पण समारोह में रक्षा मंत्री राजनाथ सिंह भी शामिल हुए। \n   \n \n\n  \n  \n    उन्होंने कहा कि कई अवरोध आए, लेकिन हमारा गोमती नगर को विश्वस्तरीय स्टेशन बनाने का ड्रीम प्रोजेक्ट पूरा हो गया। कहा कि दो से तीन साल में आठ से नौ नए फ्लाईओवर बनकर तैयार हो जाएंगे। आवश्यकता पड़ने पर सेना को ब्रह्मोस मिसाइल की उपलब्धता भी पर्याप्त मात्रा में होगी। ब्रह्मोस मिसाइल उत्पादन यूनिट का लोकार्पण आचार संहिता लागू होने से पहले ही दो सप्ताह में हो जाएगा। \n   \n \n\n\n\n  \n  \n    मिसाइल चलाने की जरूरत न हो, मैं यही मनाता हूं। रक्षा मंत्री ने कहा कि जब तत्कालीन रेलमंत्री सदानंद गौड़ा ने उस समय बजट भाषण में तीन या चार स्टेशन को विश्वस्तरीय स्टेशन बनाने की घोषणा की थी, तब उसमें गोमती नगर शामिल नहीं था। हमने उनको पत्र लिखा, तब लखनऊ में गोमती नगर को भी इसमें शामिल किया गया। बहुत लंबा समय लगा, कई अवरोध आए। \n   \n \n\n",
        "description": "Gomti Nagar Station  उत्तर प्रदेश के पहले विश्वस्तरीय रेलवे स्टेशन गोमती नगर का लोकार्पण सोमवार को प्रधानमंत्री नरेन्द्र मोदी ने वीडियो कांफ्रेंसिंग से किया। उन्होंने कहा कि गोमतीनगर स्टेशन कमाल का है । ऐसे ही स्टेशन यात्रियों को अब एयरपोर्ट की अनुभूति करा रहे हैं । करीब 10 साल पहले कोई इस बारे में सोचता भी नहीं था ।"
    },
    {
        "id": "23662625",
        "url": "https://www.jagran.com/uttar-pradesh/lucknow-city-akhilesh-yadav-hints-at-losing-third-seat-in-rajya-sabha-elections2024-23662625.html",
        "title": "अखि‍लेश ने राज्‍यसभा चुनाव में तीसरी सीट गंवाने के द‍िए संकेत! पर‍िणाम से पहले क्‍यों कहा- अब सब कुछ साफ है",
        "body": "ड‍िज‍िटल डेस्‍क, लखनऊ। राज्‍यसभा चुनाव के पर‍िणाम से पहले ही अखि‍लेश यादव ने समाजवादी पार्टी के तीसरे प्रत्‍याशी की हार स्‍वीकारने के संकेत द‍े द‍िए हैं। हालांक‍ि, अखि‍लेश ने कहना है क‍ि अब सब कुछ साफ है और यही तीसरी सीट की जीत है।दरअसल, राज्‍यसभा के लिए उत्तर प्रदेश की दस सीटों पर वोटिंग जारी है। भाजपा के आठ, जबक‍ि सपा के तीन प्रत्‍याशी मैदान में हैं। चुनाव में समाजवादी पार्टी के कई विधायक भाजपा के पक्ष में जाते दिख रहे हैं। क्रॉस वोट‍िंग को लकर प्रदेश में में सियासी सरगर्मी बढ़ गई है।सपा के व‍िधायकों का भाजपा का समर्थन करने को लेकर पार्टी प्रमुख अखि‍लेश यादव ने एक्‍स पर ल‍िखा, ''हमारी राज्यसभा की तीसरी सीट दरअसल सच्चे साथियों की पहचान करने की परीक्षा थी और ये जानने की कि कौन-कौन दिल से PDA के साथ और कौन अंतरात्मा से पिछड़े, दलित और अल्पसंख्यकों के खि‍लाफ है। अब सब कुछ साफ़ है, यही तीसरी सीट की जीत है।''\n\nयह भी पढ़ें: Rajya Sabha elections 2024: राजा भैया ने भाजपा के पक्ष में क‍िया वोट, राज्‍यसभा चुनाव में जीत को लेकर कर द‍िया ये बड़ा दावा\n\n\n\nयह भी पढ़ें: Rajya Sabha Election 2024: पल्लवी पटेल ने किसे दिया वोट? सपा विधायक ने क्रॉस वोटिंग की अटकलों पर लगाया विराम\n\n\n",
        "description": "सपा के व‍िधायकों का भाजपा का समर्थन करने को लेकर पार्टी प्रमुख अखि‍लेश यादव ने एक्‍स पर ल‍िखा हमारी राज्यसभा की तीसरी सीट दरअसल सच्चे साथियों की पहचान करने की परीक्षा थी और ये जानने की कि कौन-कौन दिल से PDA के साथ और कौन अंतरात्मा से पिछड़े दलित और अल्पसंख्यकों के खि‍लाफ है। अब सब कुछ साफ़ है यही तीसरी सीट की जीत है।"
    },
    {
        "id": "23662590",
        "url": "https://www.jagran.com/uttar-pradesh/lucknow-city-rajya-sabha-elections-2024-raja-bhaiya-said-we-had-made-it-clear-that-jansatta-dal-will-support-bjp-candidates-all-8-bjp-candidates-will-win-23662590.html",
        "title": "Rajya Sabha elections 2024: राजा भैया ने भाजपा के पक्ष में क‍िया वोट, राज्‍यसभा चुनाव में जीत को लेकर कर द‍िया ये बड़ा दावा",
        "body": "एएनआई, लखनऊ। Rajya Sabha elections 2024: राज्‍यसभा के लिए उत्तर प्रदेश की दस सीटों पर वोटिंग जारी है। भाजपा के आठ, जबक‍ि सपा के तीन प्रत्‍याशी मैदान में हैं। इस बीच जनसत्ता दल लोकतांत्रिक के विधायक रघुराज प्रताप सिंह उर्फ राजा भैया ने बड़ा दावा क‍िया है। राज्यसभा चुनाव में भाजपा के पक्ष में वोट करने का एलान कर चुके राजा भैया ने दावा कहा क‍ि भाजपा के आठों प्रत्‍याशि‍यों की जीत होगी।राजा भैया ने राज्यसभा चुनाव पर कहा, \"हमने कल ही स्पष्ट कर दिया था कि जनसत्ता दल लोकतांत्रिक भाजपा के मतदाता के पक्ष में मतदान करेगा। भाजपा के आठों प्रत्याशी जीतेंगे।\"#WATCH | Lucknow| On Rajya Sabha elections, UP's Jansatta Dal (Loktantrik) leader Raja Bhaiya says, \"We had made it clear that Jansatta Dal will support BJP candidates. All 8 BJP candidates will win.\" pic.twitter.com/aN8BWVqGfr— ANI UP/Uttarakhand (@ANINewsUP) February 27, 2024\nउधर,समाजवादी पार्टी विधायक पल्लवी पटेल ने राज्यसभा चुनाव पर कहा, \"मैं PDA हूं, PDA की बात करती हूं... मैंने रामजीलाल सुमन को वोट किया है... मैंने PDA को वोट किया है...\"। बता दें रामजीलाल सुमन सपा के टिकट पर राज्यसभा चुनाव में प्रत्याशी हैं।\n\nराज्‍यसभा चुनाव से पहले अखिलेश यादव ने सोमवार की रात सपा विधायकों की बैठक बुलाई थी, जिसमें आठ नेता नदारद रहे। बताया गया क‍ि विधायक मनोज पांडेय, राकेश प्रताप सिंह, अभय सिंह, राकेश पांडेय, महाराजी प्रजापति, पल्लवी पटेल, पूजा पाल और विनोद चतुर्वेदी नहीं पहुंचे थे। इसके बाद ही तस्‍वीर साफ होने लगी थी और अखिलेश की चिंता बढ़ गई थी।\nयह भी पढ़ें: Rajya Sabha Election 2024: पल्लवी पटेल ने किसे दिया वोट? सपा विधायक ने क्रॉस वोटिंग की अटकलों पर लगाया विराम\n\n\n",
        "description": "Rajya Sabha elections 2024 राज्‍यसभा चुनाव से पहले अखिलेश यादव ने सोमवार की रात सपा विधायकों की बैठक बुलाई थी जिसमें आठ नेता नदारद रहे। बताया गया क‍ि विधायक मनोज पांडेय राकेश प्रताप सिंह अभय सिंह राकेश पांडेय महाराजी प्रजापति पल्लवी पटेल पूजा पाल और विनोद चतुर्वेदी नहीं पहुंचे थे। इसके बाद ही तस्‍वीर साफ होने लगी थी और अखिलेश की चिंता बढ़ गई थी।"
    },
    {
        "id": "23662538",
        "url": "https://www.jagran.com/uttar-pradesh/lucknow-city-raja-bhaiya-and-pallavi-patel-vote-for-which-party-sp-leader-puts-an-end-to-speculations-about-cross-voting-in-rajya-sabha-election-23662538.html",
        "title": "Rajya Sabha Election 2024: पल्लवी पटेल ने किसे दिया वोट? सपा विधायक ने क्रॉस वोटिंग की अटकलों पर लगाया विराम",
        "body": "डिजिटल डेस्क, नई दिल्ली। उत्तर प्रदेश में राज्यसभा की 10 सीटों पर मतदान हो रहा है। इस बीच क्रॉस वोटिंग की भी अटकलें लगाई जा रही है। माना जा रहा था कि अपना दल (कमेरावादी) की नेता पल्लवी पटेल सपा के खिलाफ क्रॉस वोटिंग कर सकती हैं, लेकिन उन्होंने सभी कयासों पर विराम लगा दिया है।समाजवादी पार्टी विधायक पल्लवी पटेल ने राज्यसभा चुनाव पर कहा, \"मैं PDA हूं, PDA की बात करती हूं... मैंने रामजीलाल सुमन को वोट किया है... मैंने PDA को वोट किया है...\"। बता दें रामजीलाल सुमन सपा के टिकट पर राज्यसभा चुनाव में प्रत्याशी हैं।हालांकि अखिलेश और पल्लवी पटेल के बीच पिछले कई दिनों से अनबन की खबरें सुर्खियों में थी। न्यूज एजेंसी एएनआइ के सूत्रों के अनुसार, सपा मुखिया अखिलेश यादव और अपना दल (कमेरावादी) की नेता पल्लवी पटेल के बीच फोन पर काफी तीखी बहस हुई है। जानकारी के अनुसार, अखिलेश यादव ने पल्लवी पटेल को फोन कर कहा ' राज्यसभा चुनाव के दौरान मुझे आपके वोट की जरूरत नहीं है।'\nक्रॉस वोटिंग की अटकलों पर सपा विधायक हाकिम चंद्र बिंद ने कहा- 'मैंने सपा को वोट दिया। मैं सपा का विधायक, अखिलेश के साथ हूं। मैंने खुलकर और दिखाकर सपा को वोट दिया है।'\n\nइसे भी पढ़ें: प्रेमी युगल ने ट्रेन से कटकर दी जान, हॉल्ट पर टहल रहे थे युवक-युवती जैसे ही ट्रेन के आई...पटरी पर लेट गए\n",
        "description": "उत्तर प्रदेश में राज्यसभा की 10 सीटों पर मतदान हो रहा है। इस बीच क्रॉस वोटिंग की भी अटकलें लगाई जा रही है। माना जा रहा था कि अपना दल (कमेरावादी) की नेता पल्लवी पटेल सपा के खिलाफ क्रॉस वोटिंग कर सकती हैं लेकिन उन्होंने सभी कयासों पर विराम लगा दिया है। उन्होंने कहा मैं PDA हूं PDA की बात करती हूं... मैंने रामजीलाल सुमन को वोट किया है... "
    },
    {
        "id": "23662506",
        "url": "https://www.jagran.com/uttar-pradesh/lucknow-city-heated-argument-between-akhilesh-yadav-and-pallavi-patel-sp-chief-said-your-vote-is-not-needed-rajya-sabha-election-23662506.html",
        "title": "'आपके वोट की जरूरत नहीं', अखिलेश यादव और पल्लवी पटेल के बीच हुई तीखी बहस",
        "body": "एजेंसी, एएनआइ। राज्यसभा चुनाव के बीच समाजवादी पार्टी को एक और बड़ा झटका लग सकता है। सपा और उसकी सहयोगी दल अपना दल (कमेरावादी) का गठबंधन टूटने की कगार पर पहुंच चुका है।न्यूज एजेंसी एएनआइ के सूत्रों के अनुसार, सपा मुखिया अखिलेश यादव और अपना दल (कमेरावादी) की नेता पल्लवी पटेल के बीच फोन पर काफी तीखी बहस हुई है। जानकारी के अनुसार, अखिलेश यादव ने पल्लवी पटेल को फोन कर कहा ' राज्यसभा चुनाव के दौरान मुझे आपके वोट की जरूरत नहीं है।'इससे पहले सपा को बड़ा झटका देते हुए ऊंचाहार से सपा विधायक मनोज कुमार पाण्डेय ने पार्टी के मुख्य सचेतक पद से इस्तीफा दे दिया था और सपा प्रमुख से कहा- \"मैंने पार्टी प्रमुख से मुख्य सचेतक पद से मेरा इस्तीफा स्वीकार करने का अनुरोध किया है।\" इससे पहले मनोज पाण्डेय सीएम योगी आदित्यनाथ ने मुलाकात की, उनके साथ में परिवहन मंत्री दयाशंकर सिंह भी मौजूद थे।\n\nपरिवहन मंत्री ने कहा- \"मनोज पाण्डेय हमेशा सनातन धर्म के पक्षधर रहे हैं... राम लला के दर्शन के लिए जब प्रस्ताव आया तब वे चाहते थे कि सभी लोग दर्शन के लिए जाएं लेकिन लोगों ने उसका विरोध किया। आज PM मोदी की नीतियों पर विश्वास कर वे निर्णय ले रहे हैं।\"\nइससे पहले, समाजवादी पार्टी के एक अन्य विधायक राकेश प्रताप सिंह ने यह कहते हुए पार्टी के खिलाफ वोट करने का संकेत दिया था कि वह अपनी पार्टी से नाराज नहीं हैं, लेकिन वोट डालने से पहले अपनी अंतरात्मा की आवाज सुनेंगे। उन्होंने कहा- ''मैं किसी से नाराज नहीं हूं, अंतरात्मा की आवाज पर वोट करूंगा।''\n\nइस बीच, उत्तर प्रदेश के मुख्यमंत्री योगी आदित्यनाथ राज्यसभा चुनाव के लिए अपना वोट डालने के बाद लखनऊ में मतदान केंद्र से बाहर निकले। यूपी के सीएम योगी आदित्यनाथ वोट डालने के बाद विक्ट्री साइन दिखा रहे थे। सपा मुखिया ने भी अपना वोट डाला।\n",
        "description": "राज्यसभा चुनाव के बीच समाजवादी पार्टी को एक और बड़ा झटका लग सकता है। सपा और उसकी सहयोगी दल अपना दल (कमेरावादी) का गठबंधन टूटने की कगार पर पहुंच चुका है। न्यूज एजेंसी एएनआइ के सूत्रों के अनुसार सपा मुखिया अखिलेश यादव और अपना दल (कमेरावादी) की नेता पल्लवी पटेल के बीच फोन पर काफी तीखी बहस हुई है। अखिलेश ने पल्लवी से कहा मुझे आपके वोट की जरूरत नहीं।"
    }
]