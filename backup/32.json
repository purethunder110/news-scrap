[
    {
        "id": "23700828",
        "url": "https://www.jagran.com/uttar-pradesh/lucknow-city-up-board-result-2024-these-10-children-were-in-the-topper-list-of-high-school-a-student-from-this-district-stood-first-23700828.html",
        "title": "UP Board Result 2024 : हाइस्कूल की टॉपर लिस्ट में रहे यह 10 बच्चे, पहले नंबर पर रही इस जिले की छात्रा",
        "body": "लखनऊ, जागरण संवाददाता। यूपी बोर्ड ने दसवीं और बारहवीं के रिजल्ट घोषित कर दिए। हाइस्कूल में रिजल्ट 89.55 प्रतिशत रहा तो वहीं 82.60 प्रतिशत इंटर का रिजल्ट रहा। वहीं हाइस्कूल में कई बच्चों ने टॉप किया। इनमें अव्वल नंबर पर सीतापुर जिले की छात्रा रही। ",
        "description": "UP Board Result 2024  सीतापुर की प्राची निगम ने यूपी बोर्ड रिजल्ट में टॉप किया। वह पहले नंबर पर रहीं। प्राची को 600 में से 591 नंबर मिले। वहीं दूसरे नंबर पर फतेहपुर जिले की दीपिका सोनकर रहीं। दीपिका को 600 में से 590 नंबर मिले। तीसरे नंबर पर सीतापुर के नाव्या सिंह तो चौथे नंबर पर स्वाति सिंह रहीं। "
    },
    {
        "id": "23700775",
        "url": "https://www.jagran.com/uttar-pradesh/lucknow-city-up-high-profile-seats-bjp-sp-and-bjp-have-not-been-announced-candidates-yet-on-these-high-profile-seats-of-up-23700775.html",
        "title": "UP High Profile Seats: यूपी की इन हाइ-प्रोफाइल सीटों पर अब तक नहीं हुआ प्रत्याशियों का एलान",
        "body": " UP High Profile Seats: राज्य ब्यूरो, जागरण, लखनऊ। पहले चरण का मतदान भी हो गया है लेकिन अभी भी राज्य की कई चर्चित लोकसभा सीटों (UP High Profile Seats) पर प्रत्याशियों का इंतजार खत्म नहीं हुआ है।भाजपा ने अभी तक जहां रायबरेली व कैसरगंज सीट पर उम्मीदवार के नाम के पत्ते नहीं खोले हैं वहीं मुख्य विपक्षी दल सपा के मुखिया अखिलेश यादव ने भी कन्नौज सहित पांच सीटों पर अपने प्रत्याशियों की तस्वीर साफ नहीं की है।राज्य की 80 सीटों में से 17 पर चुनाव लड़ने वाली कांग्रेस भी अब तक रायबरेली व अमेठी सीट पर किसी प्रत्याशी को नहीं उतार सकी है।\nविपक्षी गठबंधन आइएनडीआइए की प्रमुख सहयोगी समाजवादी पार्टी 80 में से 62 सीटों पर चुनाव लड़ रही है। 17 सीटों पर कांग्रेस व एक सीट पर तृणमूल कांग्रेस चुनाव लड़ रही है।\nइनमें से 57 सीटों पर सपा अपने प्रत्याशी घोषित कर चुकी है। उसे कन्नौज, फतेहपुर, कैसरगंज, बलिया व राबर्ट्सगंज में प्रत्याशी घोषित करने हैं। कन्नौज में अखिलेश यादव या फिर तेज प्रताप यादव में से कोई एक प्रत्याशी हो सकते हैं।\n\nफतेहपुर में प्रदेश अध्यक्ष नरेश उत्तम पटेल या पूर्व सांसद डा.अशोक पटेल का नाम चल रहा है। बलिया में उपेंद्र तिवारी या फिर अतुल राय में से किसी एक को टिकट मिलने की उम्मीद है।\nसपा कैसरगंज में भाजपा के टिकट का इंतजार कर रही है, यदि भाजपा से बृजभूषण शरण सिंह का टिकट कटता है तो सपा उन्हें टिकट दे सकती है।\nराबर्ट्सगंज सुरक्षित सीट पर सपा कोल उम्मीदवार को उतार सकती है। भाजपा ने अभी तक रायबरेली व कैसरगंज से प्रत्याशी घोषित नहीं किए हैं।\n\nयह भी पढ़ें: यूपी की इस हाई प्रोफाइल सीट पर सपा-बसपा और भाजपा ने साधा समीकरण, 'चुनावी वैतरणी' पार करने के लिए सभी नए चेहरों को मौका\n\n\nरायबरेली में कांग्रेस के प्रत्याशी के इंतजार में भाजपा ने पत्ते नहीं खोले हैं। महिला पहलवानों के कथित यौन उत्पीड़न मामले में कैसरगंज के भाजपा सांसद बृजभूषण शरण सिंह का मामला न्यायालय में चल रहा है, इसमें 26 अप्रैल को निर्णय आना है। इस कारण भाजपा ने प्रत्याशी की घोषणा नहीं की है।\nकांग्रेस ने भी अभी तक अपनी परंपरागत सीट अमेठी व रायबरेली पर उम्मीदवार घोषित नहीं किए हैं। प्रदेश संगठन ने अमेठी से राहुल गांधी व रायबरेली सीट से प्रियंका वाड्रा का नाम केंद्रीय नेतृत्व को भेजा है। राहुल केरल की वायनाड सीट से चुनाव लड़ रहे हैं।\n\nयह भी पढ़ें: Lok Sabha Election 2024: इन High Profile सीटों पर रहेगी सबकी नजर, भाजपा और कांग्रेस के ये दिग्गज होंगे आमने-सामने\n\n",
        "description": "UP High Profile Seats उत्तर प्रदेश में प्रथम चरण की मतदान की प्रक्रिया संपन्न हो चुकी है लेकिन अभी भी सूबे की कई ऐसी सीटें हैं जिन पर प्रत्याशियों के एलान नहीं हुए हैं। इन सीटों से जुड़े कार्यकर्ताओं में एक कंफ्यूजन की स्थिति है। यह स्थिति बीजेपी सपा और बीएसपी समेत सभी दलों में देखने को मिल रही है। पढ़ें यह रिपोर्ट "
    },
    {
        "id": "23700616",
        "url": "https://www.jagran.com/uttar-pradesh/lucknow-city-up-weather-news-alert-for-severe-heat-in-state-including-lucknow-power-cut-today-23700616.html",
        "title": "UP Weather News: यूपी में भीषण गर्मी के बीच पश्चिम क्षेत्र के लिए अच्छी खबर, IMD का अलर्ट, लखनऊ में आज बिजली की बड़ी किल्लत",
        "body": "जागरण संवाददाता, लखनऊ/कानपुर। राजधानी समेत प्रदेश का ज्यादातर जिलों में भीषण गर्मी ने दस्तक दे दी है। लखनऊ में शुक्रवार को दिन का तापमान करीब 2.5 डिग्री सेल्सियस की बढ़ोत्तरी के साथ इस माह पहली बार 41 डिग्री तक पहुंच गया। आलम यह था कि सुबह दस बजे से ही चिलचिलाती धूप ने लोगों को परेशान किया। रात का पारा भी तेज 4.7 डिग्री उछाल के साथ रिकार्ड 26.3 डिग्री सेल्सियस दर्ज किया गया।मौसम वैज्ञानिक अतुल कुमार सिंह के मुताबिक, अगले एक सप्ताह तक राज्य के अधिकतर इलाकों में मौसम शुष्क बना रहेगा। धूप और तेज गर्म हवा की थपेड़े से लोगों की परेशानी बढ़ सकती है। इस माह के आखिरी में तापमान 45 डिग्री सेल्सियस पार हो सकता है।मौसम वैज्ञानिक अतुल कुमार सिंह ने बताया कि अकले 6-7 दिनों तक बारिश के कोई आसार नहीं दिख रहे हैं। मौसम शुष्क रहने के कारण किसानों को फसल कटाई के लिए चिंता नहीं करनी पड़ेगी। फिलहाल, गेहूं की फसल की कटाई शुरू हो चुकी है। इस बीच करीब 30-35 किलोमीटर प्रतिघंटा की रफ्तार से तेज हवा चलने की संभावना है। यह सिलसिला अगले चार-पांच दिनों तक रहेगा।\nमौसम विभाग का कहना है कि पश्चिमी विक्षोभ की वजह से उत्तर प्रदेश के पश्चिमी क्षेत्र में हल्की बूंदाबांदी हो सकती है, लेकिन लखनऊ समेत पूर्वांचल के किसी भी जिले में बरसात नहीं होगी।\n\nRead Also: मथुरा और मैनपुरी के बाद बसपा ने फिरोजाबाद से भी प्रत्याशी बदला!, किसी मुस्लिम को उतारने की तैयारी, पूर्व मंत्री के नाम की चर्चा\nपश्चिमी विक्षोभ के सक्रिय होने के बाद कानपुर और आसपास के क्षेत्रों में ऊंचाई पर बादल छाए हुए हैं लेकिन वर्षा या बूंदाबांदी नहीं हुई। मौसम शुष्क रहने से शुक्रवार को दिन का अधिकतम तापमान 40.2 डिग्री पर पहुंच गया। गुरुवार को अधिकतम तापमान 40 डिग्री रहा है।\n\nये भी पढ़ेंः जब पूर्व मंत्री के बेटे ने जमा नहीं किया बिजली का बिल, नहीं चली दबंगई... सिर्फ ये काम करने पर वापस मिली सप्लाई\nजानकीपुमर के इंजीनियरिंग कालेज बिजली घर से पोषित क्षेत्र में एरियल बंच केबल से जुड़ा काम 20 अप्रैल को किया जाएगा। इसके कारण सुबह नौ बजे से शाम चार बजे तक जानकीपुरम में सेक्टर एच के पास सुंदरम पार्क जानकीपुरम, शिव विहार, सेक्टर एम व आई के अलावा सुलतानपुर गांव में बिजली संकट रहेगा। हुसैनगंज बिजली घर से पोषित क्षेत्र में सुबह नौ बजे से शाम पांच बजे तक बिजली संकट रहेगा। हु\n\nसैनगंज के नहर का बाग आइना, बीबी माता सुग्गा देवी मार्ग, तिलपुरवा राम मंदिर लेन व छितवापुर भुईयां में बिजली संकट रहेगा। विकास नगर बिजली घर से पोषित नगर निगम कालोनी कल्याणपुर, वृद्धाश्रम कल्याणपुर में बिजली 20 अप्रैल को सुबह नौ बजे से शाम चार बजे तक रहेगा।\nदाऊदनगर बिजली घर से पोषित 11 केवी दाउऊनगर फीडर के अंतर्गत दोपहर एक बजे से दोपहर तीन बहजे तक बिजली संकट 20 अप्रैल को रहेगा। वहीं अहिबरनपुर डालीगंज में पक्का पुल फीडर के अंतर्गत मसालची टोला ट्रांसफार्मर 250 केवीए ट्रांसफार्मर के अंतर्गत आने वाले उपभोक्ताओं के घरों में सुबह दस बजे से शाम पांच बजे तक बिजली संकट शनिवार को रहेगा।\n\nएबीसी बदलने वाली कार्यदायी संस्था की धीमी गति से काम करने के कारण पुरनिया बिजली घर से पोषित 11 केवी फीडर जनरल पूल के अंतर्गत सेक्टर के, क्यू, पी, ए, डी, पुरनिया गांव के आसपास सुबह दस बजे से शाम पांच बजे तक बीस फरवरी को बिजली संकट रहेगा।\n",
        "description": "UP Weather News In Hindi Today अगले चार से पांच दिन के दौरान ऊंचाई वाले बादल रहने का अनुमान है। अरब सागर से उठ रही हवा और पश्चिमी विक्षोभ के बादलों ने मौसम को शुष्क कर दिया है। 40 डिग्री के तापमान में 45 डिग्री की गर्मी महसूस हो रही है। किसानों को ध्यान रखना होगा कि तेज धूप के दौरान काम न करें। "
    },
    {
        "id": "23700617",
        "url": "https://www.jagran.com/uttar-pradesh/lucknow-city-high-court-says-property-acquired-from-earnings-cannot-be-confiscated-under-gangster-act-23700617.html",
        "title": "UP News: 'गैंगस्टर एक्ट में कुर्क नहीं कर सकते कमाई से अर्जित संपत्ति', हाईकोर्ट ने डीएम का आदेश किया रद",
        "body": "संवाददाता, प्रयागराज। इलाहाबाद हाई कोर्ट ने कहा है कि अपनी कमाई से अर्जित की गई संपत्ति गैंगस्टर एक्ट के तहत कुर्क नहीं की जा सकती। इस टिप्पणी के साथ कोर्ट ने संभल जिले के हजरतनगर गढ़ी थाने में गैंगस्टर और असामाजिक गतिविधियां (रोकथाम) अधिनियम के तहत दर्ज प्राथमिकी पर डीएम का आदेश मनमाना मानते हुए उसे रद कर दिया है।साथ ही कहा है कि डीएम नए सिरे से विचार कर आदेश पारित करें। यह आदेश न्यायमूर्ति महेश चंद्र त्रिपाठी और न्यायमूर्ति गजेंद्र कुमार की खंडपीठ ने रजी हसन व अन्य की याचिका पर सुनवाई करते हुए दिया है। कोर्ट ने कहा कि याची का दो मंजिला मकान खुद की कमाई से बनाया गया है।डीएम ने पुलिस रिपोर्ट को आधार मानते हुए संपत्ति की कुर्की का आदेश पारित कर दिया, जो प्राकृतिक न्याय के सिद्धांतों का उल्लंघन है। डीएम ने यह आदेश बिना दिमाग लगाए यांत्रिक तरीके से पारित कर दिया।\nयाची पर आरोप था कि उसने दो मंजिला मकान अवैध रूप से अर्जित संपत्ति के जरिये बनवाया है। वह एक गिरोह का सदस्य है, जो जुए में सक्रिय है। लोगों को डराने-धमकाने के साथ पैसे की वसूली करवाता है। लोगों में उसका भय और आतंक है, इसलिए कोई भी उसके खिलाफ गवाही देने की हिम्मत नहीं करता।\n\n",
        "description": " इलाहाबाद हाई कोर्ट ने कहा है कि अपनी कमाई से अर्जित की गई संपत्ति गैंगस्टर एक्ट के तहत कुर्क नहीं की जा सकती। इस टिप्पणी के साथ कोर्ट ने संभल जिले के हजरतनगर गढ़ी थाने में गैंगस्टर और असामाजिक गतिविधियां (रोकथाम) अधिनियम के तहत दर्ज प्राथमिकी पर डीएम का आदेश मनमाना मानते हुए उसे रद कर दिया है। डीएम ने लगाए कई आरोप भी लगाए थे।"
    },
    {
        "id": "23700589",
        "url": "https://www.jagran.com/uttar-pradesh/lucknow-city-lok-sabha-election-2024-shock-to-apna-dal-kamerawadi-from-high-court-party-surprised-to-field-candidates-in-lok-sabha-elections-23700589.html",
        "title": "Lok Sabha Election 2024: अपना दल कमेरावादी को हाई कोर्ट से झटका, लोकसभा चुनाव में प्रत्याशी उतारने के लिए पार्टी हैरान",
        "body": "विधि संवाददाता, लखनऊ। इलाहाबाद हाईकोर्ट की लखनऊ खंडपीठ ने अपना दल कमेरावादी को लिफाफा चुनाव चिह्न आवंटित करने की मांग वाली एक याचिका को खारिज कर दिया है। कोर्ट ने याचिका को पोषणीयता के आधार पर खारिज किया। न्यायमूर्ति संगीता चंद्रा व जस्टिस बृजराज सिंह की पीठ ने अपना दल कमेरावादी की ओर से अध्यक्ष कृष्णा पटेल की दाखिल याचिका पर यह आदेश पारित किया है।याचिका में मांग की गयी थी कि कोर्ट चुनाव आयोग को आदेश दे कि वह याची को लिफाफा चुनाव चिह्न आवंटित करे। कोर्ट ने कहा कि आचार संहिता लागू हो जाने के बाद चुनाव प्रक्रिया आरंभ हो चुकी है, लिहाजा सर्वोच्च न्यायालय के निर्णयों व संविधान के अनुच्छेद 329 बी के तहत रिट याचिका पोषणीय नहीं है। याचिका में कहा गया था कि याची की पार्टी चुनाव आयोग में पंजीकृत है। हालांकि यह एक गैरमान्यता प्राप्त राजनीतिक दल है। 22 दिसम्बर 2023 को याची की पार्टी की ओर से चुनाव चिन्ह आवंटित करने संबंधी प्रार्थना पत्र आयोग को दिया गया था। \nइस पर संयुक्त निर्वाचन अधिकारी ने रिपोर्ट दी कि पार्टी की ओर से योगदान रिपोर्ट और वार्षिक आय-व्यय ब्यौरा नहीं दिया है। इस आधार पर पार्टी के प्रार्थना पत्र पर विचार नहीं किया गया। \n\nयाचिका में कहा गया कि चुनाव चिह्न का आवंटन न होने के कारण पार्टी आम चुनावों में अपने प्रत्याशी नहीं उतार पा रही है। याचिका का चुनाव आयोग की ओर से विरोध करते हुए कहा गया कि पार्टी की ओर से भेजा गया प्रार्थना पत्र अपूर्ण होने के कारण खारिज किया गया है। \n",
        "description": "इलाहाबाद हाईकोर्ट की लखनऊ खंडपीठ ने अपना दल कमेरावादी को लिफाफा चुनाव चिह्न आवंटित करने की मांग वाली एक याचिका को खारिज कर दिया है। कोर्ट ने याचिका को पोषणीयता के आधार पर खारिज किया। न्यायमूर्ति संगीता चंद्रा व जस्टिस बृजराज सिंह की पीठ ने अपना दल कमेरावादी की ओर से अध्यक्ष कृष्णा पटेल की दाखिल याचिका पर यह आदेश पारित किया है।"
    },
    {
        "id": "23700516",
        "url": "https://www.jagran.com/uttar-pradesh/lucknow-city-bsp-changes-candidate-from-varanasi-and-firozabad-syed-neyaz-ali-in-front-of-pm-modi-23700516.html",
        "title": "UP Lok Sabha Election 2024: बसपा ने वाराणसी और फिरोजाबाद के बदले प्रत्याशी, पीएम मोदी के सामने सैय्यद नेयाज अली",
        "body": "राज्य ब्यूरो, लखनऊ। बसपा ने वाराणसी लोकसभा सीट पर प्रधानमंत्री नरेंद्र मोदी से मुकाबला करने वाले अपने प्रत्याशी को बदल दिया है। अब अतहर जमाल लारी के बजाय पार्टी ने सैय्यद नेयाज अली (मंजू भाई) को चुनाव मैदान में उतारा है। बसपा ने फिरोजाबाद के प्रत्याशी सतेन्द्र जैन सौली का भी टिकट काटते हुए चौधरी बशीर को उम्मीदवार बनाया है।फिरोजाबाद सीट पर सपा प्रत्याशी अक्षय यादव हैं। वह सपा के प्रमुख राष्ट्रीय महासचिव प्रोफेसर राम गोपाल यादव के बेटे हैं। बसपा प्रमुख मायावती ने पार्टी के एक मात्र विधान परिषद सदस्य भीमराव अम्बेडकर को हरदोई सीट से चुनाव लड़ाने का निर्णय किया है।शुक्रवार को बसपा ने 11 प्रत्याशियों की छठी सूची जारी की। इसमें वाराणसी व फिरोजाबाद के उम्मीदवार बदलने के साथ ही नौ और सीटों पर प्रत्याशी घोषित किए गए हैं। इनमें पांच मुस्लिम, तीन-तीन अनुसूचित जाति व पिछड़े वर्ग के हैं। इसके साथ ही बसपा अब तक प्रदेश की 64 सीटों पर उम्मीदवार तय कर चुकी है।\nचूंकि बसपा अकेले ही सभी 80 लोकसभा सीटों पर चुनाव लड़ रही है इसलिए पार्टी को अभी 16 और सीटों पर प्रत्याशियों का चयन करना है। इनमें बहराइच, रायबरेली, अमेठी, हमीरपुर, बाराबंकी, कैसरगंज, गोंडा, प्रतापगढ़, इलाहाबाद, अंबेडकरनगर, श्रावस्ती, कुशीनगर, देवरिया, बांसगांव, सलेमपुर और राबर्ट्सगंज लोकसभा सीट हैं।\n\n",
        "description": "बसपा ने वाराणसी लोकसभा सीट पर प्रधानमंत्री नरेंद्र मोदी से मुकाबला करने वाले अपने प्रत्याशी को बदल दिया है। अब अतहर जमाल लारी के बजाय पार्टी ने सैय्यद नेयाज अली (मंजू भाई) को चुनाव मैदान में उतारा है। शुक्रवार को बसपा ने 11 प्रत्याशियों की छठी सूची जारी की। इसमें वाराणसी व फिरोजाबाद के उम्मीदवार बदलने के साथ ही नौ और सीटों पर प्रत्याशी घोषित किए गए हैं। "
    },
    {
        "id": "23700512",
        "url": "https://www.jagran.com/uttar-pradesh/lucknow-city-lsg-vs-csk-ms-dhoni-s-fever-hits-lucknow-road-turns-yellow-fans-flaunt-love-for-captain-cool-23700512.html",
        "title": "MS Dhoni in Lucknow: लखनऊ पर चढ़ा एमएस धौनी का बुखार, सड़क हो गई पीली; कैप्टन कूल के लिए बंद कर दी कोचिंग",
        "body": "जागरण संवाददाता, लखनऊ। कोई पीली जर्सी खरीद रहा था, तो कोई चेहरे पर धौनी का नाम लिखवा रहा था। हर व्यक्ति किसी न किसी अंदाज में लोगों को ध्यान आकर्षित करने का प्रयास करता दिखा। वहीं धौनी की बस को आता देख सड़क किनारे पीली जर्सी पहने लोगों ने कतार बना दी। यह दृश्य शुक्रवार को इकाना स्टेडियम के बाहर का था।जहां मैच लखनऊ-चेन्नई के बीच खेला जा रहा था, लेकिन दर्शक सिर्फ धौनी को देखने के लिए पहुंचे थे। इकाना स्टेडियम में पहली बार धौनी को खेलते हुए देखने के लिए बेसब्री से इंतजार कर रहे थे। यही कारण था कि चिलचिलाती धूप में दर्शक स्टेडियम के बाहर पहुंच गए थे।\nहर कोई हाथ में अलग-अलग स्लोगन से लिखा बैनर लेकर आया था। पटना से आए मनोज ने बताया कि धौनी को देखने के लिए गुरुवार को ही लखनऊ पहुंच गए थे। उन्हीं के साथ आए सागर ने बताया कि कोचिंग चलाते हैं।\n\nधौनी को देखने के लिए कोचिंग को बंद कर दिया। बच्चों को भी बता दिया है कि धौनी का मैच देखने के लिए जा रहे हैं। शाम पांच बजते ही स्टेडियम के बाहर दर्शकों का हुजूम उमड़ आया था। शहीद पथ तक दर्शक खड़े हुए थे। कुछ ही लोग नीली जर्सी में दिखे। बाकी सब धौनी के समर्थन में आए थे।\n\n\n\nशाम होते ही खिलाड़ियों की बस आने लगी। यह सुन धौनी को देखने के लिए सड़क के दोनों तरफ दर्शक खड़े हो गए। तेजी से धौनी-धौनी चिल्लाने लगे। बस चालक को धीमे करनी पड़ी। पुलिस ने लोगों को हटाया तो बस स्टेडियम के अंदर जा सकी। वहीं बस के बार-बार रुकने पर रवींद्र जड़ेजा ने हाथ जोड़कर अभिवादन किया।\n\nMaking our day! 🥳🙌💥#ThalaDharisanam \n \n ",
        "description": " MS Dhoni in Lucknowआज लखनऊ पीला हो गया है और ये हुआ है चेन्नई सुपर किंग्स और लखनऊ सुपरजाइंट्स के बीच हो रहे मुकाबले के चलते। महेंद्र सिंह धौनी का क्रेज लखनऊ में देखने को मिला। कोई पीली जर्सी खरीद रहा था तो कोई चेहरे पर धौनी का नाम लिखवा रहा था। हर व्यक्ति किसी न किसी अंदाज में लोगों को ध्यान आकर्षित करने का प्रयास करता दिखा। \n"
    },
    {
        "id": "23700497",
        "url": "https://www.jagran.com/uttar-pradesh/lucknow-city-up-lok-sabha-election-2024-more-than-61-percent-votes-cast-in-eight-lok-sabha-seats-of-uttar-pradesh-23700497.html",
        "title": "Lok Sabha Election 2024: यूपी की आठ सीटों के 80 प्रत्याशियों की किस्मत EVM में हुई कैद, 61.12% हुआ मतदान",
        "body": "राज्य ब्यूरो, लखनऊ।  लोकसभा चुनाव के पहले चरण में प्रदेश की आठ सीटों पर मतदान की प्रक्रिया पूरी होने के साथ ही 80 प्रत्याशियों की किस्मत ईवीएम में कैद हो गई है। इन सीटों पर शाम पांच तक 61.12 प्रतिशत औसत मतदान हुआ। सहारनपुर में सर्वाधिक 66.65 प्रतिशत और रामपुर में सबसे कम 55.64 प्रतिशत पड़े वोट।छिटपुट घटनाओं को छोड़ दें तो सभी आठ सीटों पर शांतिपूर्ण मतदान हुआ। इस दौरान मिली शिकायतों के आधार पर 50 बैलेट यूनिट, 50 कंट्रोल यूनिट और 152 वीवीपैट को बदला गया। पहले चरण के चुनाव में 14,264 मतदाताओं ने पोस्टल बैलेट का इस्तेमाल किया।प्रथम चरण में सहारनपुर, मुजफ्फरनगर, कैराना, बिजनौर, नगीना, मुरादाबाद, रामपुर तथा पीलीभीत के लिए शुक्रवार को शांतिपूर्ण मतदान संपन्न हुआ। कुछ जगहों पर ईवीएम व वीवीपैट खराब होने की शिकायतें मिलीं। इन्हें बदलकर मतदान शुरू कराया गया। सुबह उत्साह के साथ बूथों पर पहुंचे मतदाताओं की संख्या दोपहर में तेज धूप के कारण कम हुई। हालांकि शाम चार बजे के बाद मतदान से फिर से रफ्तार पकड़ी।\n\nइन सीटों पर 2019 की तुलना में इस बार मतदान प्रतिशत कम रहा। सहारनपुर में सुबह नौ बजे तक 14.27 प्रतिशत वोट पड़े। 11 बजते ही मतदाताओं की संख्या कम होती गई। 11 बजे तक 28.64 प्रतिशत मतदान हुआ। कई स्थानों पर ईवीएम खराब होने के कारण मतदान देरी से शुरू हुआ। पहली बार वोट डालने वाले युवा और महिलाएं बेहद उत्साहित दिखीं।\nमुजफ्फरनगर में सपा प्रत्याशी हरेंद्र मलिक ने कुटबा-कुटबी के मतदान केंद्रों पर गड़बड़ी की आशंका जताते हुए शिकायत की तो भाजपा नेताओं ने कल्याणपुर में मतदान केंद्र पर कुछ लोगों द्वारा भाजपा प्रत्याशी के एजेंट को परेशान करने का आरोप लगाया गया। कैराना लोकसभा सीट पर भी सुबह कुछ जगहों पर ईवीएम की खराबी की सूचना भी आई। इससे मतदान प्रभावित हुआ। सुबह सात बजे से 11 बजे तक मतदाताओं में उत्साह देखने को मिला। दोपहर में कई बूथ खाली नजर आए। शाम को भी फिर से बूथों पर लंबी कतारें लगीं। बिजनौर और नगीना लोकसभा क्षेत्रों में दिनभर शांतिपूर्ण मतदान हुआ।\n\nकुछ जगह ईवीएम की गड़बड़ी के बीच मतदान ने रफ्तार पकड़ी। बिजनौर लोस सीट की चांदपुर विधानसभा क्षेत्र के हीमपुर दीपा क्षेत्र के गांव गदनपुरा में पीठासीन अधिकारी पर एक प्रत्याशी के पक्ष में मतदान कराने के आरोप पर जमकर हंगामा हुआ। हंगामा कर रहे पूर्व प्रधान और उसके पुत्र को हिरासत में ले लिया गया। बाद में उन्हें छोड़ दिया गया और पीठासीन अधिकारी को भी हटा दिया। रामपुर में पुलिसकर्मियों पर वोट डालने से रोकने के आरोप लगे।\n\nसपा अध्यक्ष अखिलेश यादव के एक्स (ट्वीट) पर पुलिस अधीक्षक ने इसकी जांच भी कराने की बात कही है। पीलीभीत में कई जगह ईवीएम में खराबी की शिकायत मिली। मुख्य निर्वाचन अधिकारी नवदीप रिणवा ने शाम पांच बजे तक हुए मतदान की जानकारी मीडिया से साझा करते हुए बताया कि सभी आठ लोकसभा निर्वाचन क्षेत्रों में सुबह सात से शाम छह बजे तक मतदान की प्रक्रिया चली।\n\nमतदान शांतिपूर्ण रहा, इस दौरान कंट्रोल रूम और इंटरनेट मीडिया से मिलने वाली सभी शिकायतों का त्वरित समाधान किया गया। इंटरनेट मीडिया के माध्यम से 29 शिकायतें आईं, ज्यादातर शिकायतें ईवीएम की खराबी से जुड़ी थी। उन्होंने बताया कि सभी 14854 मतदेय स्थलों के लिए पर्याप्त ईवीएम की व्यवस्था की गई थी। मतदान के दौरान जहां भी शिकायत प्राप्त हुई, वहां तत्काल इन्हें बदला गया।\n\nमतदान की प्रक्रिया को स्वतंत्र व निष्पक्ष बनाए रखने के लिए 7582 मतदेय स्थलों पर वेबकास्टिंग की व्यवस्था की गई थी, जिसकी निगरानी जिला निर्वाचन अधिकारी, मुख्य निर्वाचन अधिकारी और भारत निर्वाचन आयोग तीनों के स्तर पर किया गया। मतदान पर नजर रखने के लिए आयोग द्वारा आठ सामान्य प्रेक्षक, पांच पुलिस प्रेक्षक और 10 व्यय प्रेक्षक भी तैनात किए गए थे। इसके अलावा 1272 सेक्टर मजिस्ट्रेट, 150 जोनल मजिस्ट्रेट, 103 स्टैटिक मजिस्ट्रेट ओर 1861 माइक्रो आब्जार भी तैनात किए गए थे।\n\nडीजीपी डीजीपी प्रशांत कुमार ने कहा कि सभी आठ सीटों पर शांतिपूर्ण ढंग से मतदान संपन्न हुआ है। कहीं किसी प्रकार के विवाद अथवा अप्रिय स्थिति होने की सूचना नहीं है। सभी 7,689 मतदान केंद्रों पर पुलिस अधिकारी व जवान मुस्तैद रहे। संवेदनशील मतदान स्थलों पर केंद्रीय सशस्त्र पुलिस बल व पीएसी के जवान भी मुस्तैद रहे।\n\nडीजीपी मुख्यालय स्तर पर भी कंट्रोल रूम के माध्यम से हर छोटी-बड़ी सूचना पर नजर रखी गई। इंटरनेट मीडिया के माध्यम से विभिन्न स्थानों पर ईवीएम में गड़बड़ी, मतदान से रोके जाने, मतदाता सूची में नाम न होने समेत अन्य शिकायतें आईं, जिन्हें संबंधित जिलों के अधिकारियों को भेजा गया। डीजीपी का कहना है कि चुनाव के दौरान किसी प्रकार की गड़बड़ी करने वालों से पूरी सख्ती से निपटे जाने के निर्देश हैं। इंटरनेट मीडिया की भी लगातार मॉनिटरिंग कराई जा रही है।\n\n\n\n",
        "description": " Lok Sabha Election 2024   प्रथम चरण में सहारनपुर मुजफ्फरनगर कैराना बिजनौर नगीना मुरादाबाद रामपुर तथा पीलीभीत के लिए शुक्रवार को शांतिपूर्ण मतदान संपन्न हुआ। कुछ जगहों पर ईवीएम व वीवीपैट खराब होने की शिकायतें मिलीं। इन्हें बदलकर मतदान शुरू कराया गया। सुबह उत्साह के साथ बूथों पर पहुंचे मतदाताओं की संख्या दोपहर में तेज धूप के कारण कम हुई।"
    },
    {
        "id": "23699653",
        "url": "https://www.jagran.com/uttar-pradesh/lucknow-city-uttar-pradesh-lok-sabha-election-2024-phase-1-voting-percentage-today-polling-news-updates-in-hindi-lb-23699653.html",
        "title": "UP Election 2024 Phase 1 Voting: यूपी की आठ लोकसभा सीटों पर 60.25 प्रतिशत मतदान, सबसे आगे रहा सहारनपुर",
        "body": "ड‍िजिटल डेस्‍क, नई द‍िल्‍ली। UP Election 2024 Phase 1 Voting Live Updates: लोकसभा चुनाव के पहले चरण के लिए आठ सीटों पर सुबह सात बजे से मतदान शुरू हो गए। मतदान शाम छह बजे तक हुआ। इनमें सहारनपुर, कैराना, मुजफ्फरनगर, ब‍िजनौर, रामपुर, नगीना (अजा), मुरादाबाद और पीलीभीत लोकसभा सीट शाम‍िल हैं।",
        "description": "UP Lok Sabha Election 2024 Voting Live Updates: लोकसभा चुनाव के पहले चरण के लिए आठ सीटों पर सुबह सात से शाम छह बजे तक मतदान हुआ। इनमें सहारनपुर, कैराना, मुजफ्फरनगर, ब‍िजनौर, रामपुर, नगीना (अजा), मुरादाबाद और पीलीभीत लोकसभा सीट शाम‍िल हैं।"
    },
    {
        "id": "23700418",
        "url": "https://www.jagran.com/uttar-pradesh/lucknow-city-bsp-released-sixth-list-of-candidates-fielded-bhimrao-ambedkar-from-hardoi-seat-names-of-total-11-candidates-23700418.html",
        "title": "बसपा ने जारी की उम्मीदवारों की छठी सूची, हरदोई सीट से भीमराव अंबेडकर को उतारा, कुल 11 प्रत्याशियों के नाम",
        "body": "डिजिटल डेस्क, नई दिल्ली। लोकसभा चुनाव के पहले चरण के मतदान खत्म होने के बाद बहुजन समाज पार्टी ने प्रत्याशियों की छठी सूची जारी कर दी है। इस सूची में उत्तर प्रदेश की 11 लोकसभा सीटों के प्रत्याशियों का नाम तय कर दिए हैं। बसपा ने हरदोई (आरक्षित) लोकसभा सीट पर भीमराव अंबेडकर को अपना प्रत्याशी बनाया है, जो मौजूदा एमएलसी भी हैं।",
        "description": "लोकसभा चुनाव के पहले चरण के मतदान खत्म होने के बाद बहुजन समाज पार्टी ने प्रत्याशियों की छठी सूची जारी कर दी है। इस सूची में उत्तर प्रदेश की 11 लोकसभा सीटों के प्रत्याशियों का नाम तय कर दिए हैं। बसपा ने हरदोई (आरक्षित) लोकसभा सीट पर भीमराव अंबेडकर को अपना प्रत्याशी बनाया है जो मौजूदा एमएलसी भी हैं। नीचे पढ़ें सभी प्रत्याशियों के नाम-"
    }
]