[
    {
        "id": "23710569",
        "url": "https://www.jagran.com/uttar-pradesh/lucknow-city-madrassa-children-said-maulvi-told-hafiz-leads-to-heaven-district-probation-officer-talk-to-children-and-record-statements-23710569.html",
        "title": "'मौलवी बताते थे, हाफिज से मिलती है जन्नत', जिला प्रोबेशन अधिकारी ने बच्चों से बात कर दर्ज कराए उनके बयान",
        "body": "\n  \n  \n   जागरण संवाददाता, लखनऊ। आधुनिक शिक्षा देने के नाम पर दुबग्गा में संचालित अवैध मदरसे से बुधवार को बचाए गए 21 बच्चों को मोहान रोड स्थित राजकीय बालगृह में रखा गया है। जिला प्रोबेशन अधिकारी विकास सिंह ने शुक्रवार को राजकीय बालगृह का निरीक्षण किया। \n   \n \n  \n  \n   \n     निरीक्षण के दौरान उन्होंने बच्चों से बात की तो सात साल के एक बच्चे ने कहा कि अंकल जी, अब्बा-अम्मी की बहुत याद आ रही है। उन्हें बुला दीजिए। बच्चों ने बताया कि 15 दिन पहले आए थे। हाफिज से जन्नत मिलती है, ऐसा मौलवी बताते थे। \n   \n   \n \n  \n  \n   \n     जिला प्रोबेशन अधिकारी ने समझाया और कहा कि आपके माता-पिता जल्दी आने वाले हैं। बच्चों ने बताया कि खाना मिल रहा है और कोई दिक्कत नहीं है। जिला प्रोबेशन अधिकारी ने बताया कि उप्र बाल कल्याण परिषद के आदेश पर बच्चों को राजकीय बालगृह में सुरक्षित रखा गया है। \n   \n   \n \n",
        "description": "आधुनिक शिक्षा देने के नाम पर दुबग्गा में संचालित अवैध मदरसे से बुधवार को बचाए गए 21 बच्चों को मोहान रोड स्थित राजकीय बालगृह में रखा गया है। जिला प्रोबेशन अधिकारी विकास सिंह ने शुक्रवार को राजकीय बालगृह का निरीक्षण किया। निरीक्षण के दौरान उन्होंने बच्चों से बात की तो सात साल के एक बच्चे ने कहा कि अंकल जी अब्बा-अम्मी की बहुत याद आ रही है।"
    },
    {
        "id": "23710550",
        "url": "https://www.jagran.com/uttar-pradesh/lucknow-city-lok-sabha-election-296-candidates-filed-nominations-for-14-seats-in-fifth-phase-in-up-scrutiny-will-be-held-today-23710550.html",
        "title": "Lok Sabha Election: यूपी में पांचवें चरण की 14 सीटों के लिए 296 प्रत्याशियों ने किया नामांकन, आज होगी जांच",
        "body": "राज्य ब्यूरो, लखनऊ। लोकसभा चुनाव के पांचवें चरण की 14 सीटों के लिए कुल 296 प्रत्याशियों ने नामांकन किया है। शुक्रवार को नामांकन का आखिरी दिन था। आखिरी दिन 113 प्रत्याशियों ने नामांकन किया। अब शनिवार को नामांकन पत्रों की जांच की जाएगी और छह मई को नाम वापसी की अंतिम तारीख है। 20 मई को इन सभी सीटों पर मतदान होगा।मुख्य निर्वाचन अधिकारी नवदीप रिणवा के मुताबिक लखनऊ लोकसभा सीट से सर्वाधिक 41 प्रत्याशियों ने नामांकन किया है। रायबरेली से 24, अमेठी से 31, जालौन (सुरक्षित) से 11, झांसी से 21, हमीरपुर से 13, बांदा से 24, फतेहपुर से 24, कौशांबी (सुरक्षित) से 19, बाराबंकी (सुरक्षित) से 18, फैजाबाद से 23, कैसरगंज से 12, गोंडा से 13 और मोहनलालगंज (सुरक्षित) सीट से 22 प्रत्याशियों ने नामांकन किया है।इस चरण के प्रमुख प्रत्याशियों में भाजपा के लखनऊ से रक्षामंत्री राजनाथ सिंह, मोहनलालगंज (सुरक्षित) से केंद्रीय राज्यमंत्री कौशल किशोर, फैजाबाद से लल्लू सिंह, कैसरगंज से करण भूषण सिंह, वहीं कांग्रेस से पार्टी के पूर्व अध्यक्ष राहुल गांधी, अमेठी से किशोरी लाल शर्मा और सपा के प्रदेश अध्यक्ष नरेश उत्तम पटेल की किस्मत दांव पर होगी। 20 मई को पांचवें चरण की इन 14 लोकसभा सीटों पर मतदान होगा।\n\n",
        "description": "Lok Sabha Election 2024 लोकसभा चुनाव के पांचवें चरण की 14 सीटों के लिए कुल 296 प्रत्याशियों ने नामांकन किया है। शुक्रवार को नामांकन का आखिरी दिन था। आखिरी दिन 113 प्रत्याशियों ने नामांकन किया। अब शनिवार को नामांकन पत्रों की जांच की जाएगी और छह मई को नाम वापसी की अंतिम तारीख है। 20 मई को इन सभी सीटों पर मतदान होगा।"
    },
    {
        "id": "23710511",
        "url": "https://www.jagran.com/uttar-pradesh/lucknow-city-ashutosh-got-call-that-national-president-is-calling-you-then-akhilesh-yadav-gave-order-to-enroll-23710511.html",
        "title": "'हेलो! आशुतोष... राष्ट्रीय अध्यक्ष जी आपको बुला रहे हैं', फिर सपा कार्यालय पहुंचते ही अखिलेश यादव ने दिया ये आदेश",
        "body": "\n  \n  \n   \n    निशांत यादव, \n    \n     लखनऊ। सुबह करीब साढ़े आठ बजे का समय था। समाजवादी पार्टी के राष्ट्रीय प्रवक्ता डा. आशुतोष वर्मा का मोबाइल बजता है। प्रदेश कार्यालय से आए फोन पर कहा गया कि दस बजे आपको राष्ट्रीय अध्यक्ष अखिलेश यादव जी ने बुलाया है। यह सुनते ही डा. आशुतोष प्रदेश कार्यालय की ओर निकल पड़ते हैं। रास्ते भर उनके पास फोन आते रहे यह जानने के लिए क्या उनको लखनऊ से चुनाव लड़ाया जा रहा है। \n    \n   \n   \n \n  \n  \n   \n    \n      आशुतोष सबसे यही कहते रहे कि अभी उनको कुछ पता नहीं। बुलाया गया है जैसा राष्ट्रीय अध्यक्ष जी का आदेश होगा किया जाएगा। डा. आशुतोष वर्मा के सपा प्रदेश कार्यालय पहुंचते ही रविदास मेहरोत्रा का टिकट कटने की चर्चाओं का बाजार गर्म हो गया। प्रदेश कार्यालय में मुलाकात के बाद आशुतोष को लखनऊ से नामांकन करने का आदेश मिला। \n    \n   \n   \n \n  \n  \n   \n    \n      आलाकमान का आदेश मिलने के बाद आशुतोष नामांकन करने कलेक्ट्रेट पहुंच जाते हैं। दरअसल आशुतोष से पहले न्यूरोलाजिस्ट डा. आरके ठुकराल को नामांकन करने को कहा गया था, लेकिन उन्होंने कागजात पूरे नहीं होने की बात कही। इसके बाद डा. आशुतोष को सपा ने फार्म एक और फार्म बी देकर नामांकन करने को कहा। \n    \n   \n   \n \n\n  \n  \n   \n    \n      हालांकि शाम को अखिलेश यादव की ओर से पत्र जारी कर दावेदारी को लेकर स्पष्ट किया कि डा. आशुतोष वर्मा वैकल्पिक प्रत्याशी हैं। रविदास मेहरोत्रा अब भी पार्टी के उम्मीदवार हैं। \n     \n       रविदास मेहरोत्रा की उम्मीदवारी को लेकर कई दिन से चर्चाएं हो रही थी। पहले रविदास मेहरोत्रा को बदलकर न्यूरोलाजिस्ट आरके ठुकराल और लव भार्गव का नाम चला। \n     \n    \n   \n   \n \n\n\n  \n  \n   \n    \n     \n       हालांकि इन आशंकाओं के बीच 30 अप्रैल को सपा ने रविदास मेहरोत्रा को फार्म ए और फार्म बी दे दिया। सन 1989 से लगातार चुनाव लड़ रहे रविदास मेहरोत्रा के नामांकन की त्रुटियों की सूचना मिलते ही बुधवार शाम से ही उनके भविष्य को लेकर अटकलों का बाजार गर्म हो गया था। सपा के कार्यकर्ताओं को अंदेशा था कि खजुराहो लोकसभा सीट से सपा प्रत्याशी के नामांकन खारिज होने की घटना को देखते हुए राष्ट्रीय अध्यक्ष अखिलेश यादव प्रत्याशी को बदल भी सकते हैं। \n      \n     \n    \n   \n   \n \n\n\n  \n  \n   \n    \n     \n      \n       \n        \n          डा. आशुतोष वर्मा बाल रोग विशेषज्ञ हैं और कानपुर के जीएसए मेडिकल कालेज से एमबीबीएस के बाद केजीएमयू से पीजी किया है। डा. आशुतोष वर्ष 2018 में सपा से जुड़े थे और अखिलेश यादव के करीबी माने जाते हैं। वह पिछले साल हुए मेयर चुनाव का टिकट मांग रहे थे, लेकिन यह सीट महिला हो गई। इसके बाद लखनऊ पूर्वी विधानसभा के उपचुनाव लड़ने के लिए अपने सभी कागज तैयार कराए थे। यह सीट गठबंधन में कांग्रेस के हिस्से में चली गई। \n         \n        \n       \n      \n     \n    \n   \n   \n \n\n",
        "description": "डा. आशुतोष वर्मा के सपा प्रदेश कार्यालय पहुंचते ही रविदास मेहरोत्रा का टिकट कटने की चर्चाओं का बाजार गर्म हो गया। प्रदेश कार्यालय में मुलाकात के बाद आशुतोष को लखनऊ से नामांकन करने का आदेश मिला। आलाकमान का आदेश मिलने के बाद आशुतोष नामांकन करने कलेक्ट्रेट पहुंच जाते हैं। डा. आशुतोष को सपा ने फार्म एक और फार्म बी देकर नामांकन करने को कहा।"
    },
    {
        "id": "23710485",
        "url": "https://www.jagran.com/uttar-pradesh/lucknow-city-talk-of-side-effects-from-covishield-vaccine-is-just-propaganda-23710485.html",
        "title": "Corona Vaccine: कोविशील्ड वैक्सीन से दुष्प्रभाव की बात सिर्फ दुष्प्रचार, लखनऊ के न्यूरोलाजी विभाग ने वैक्सीन के दुष्प्रभाव से किया इनकार",
        "body": " जागरण संवाददाता, लखनऊ। कोरोना संक्रमण से बचाव की वैक्सीन कोविशील्ड के दुष्प्रभाव की सूचना को लेकर लोग चिंतित हैं, लेकिन विशेषज्ञों ने इसे सिर्फ दुष्प्रचार माना है। चिकित्सकों का कहना है कि ब्लड क्लॉटिंग और हार्ट में ब्लॉकेज समेत न्यूरो से जुड़ी समस्याओं का कारण कोविशील्ड नहीं है। केजीएमयू, लखनऊ के न्यूरोलाजी विभाग के शोध ने वैक्सीन के दुष्प्रभाव से इनकार किया है। विभाग के शोध पत्र को न्यूरोलाजी इंडिया में जगह मिली है।केजीएमयू के न्यूरोलाजी विभाग ने देशभर में कोविशील्ड वैक्सीन के दुष्प्रभाव पर प्रकाशित शोध-पत्रों का अध्ययन किया। इसी के आधार पर शोध पत्र तैयार किया। यह शोध कार्य न्यूरोलाजी विभाग के अध्यक्ष डॉ आरके गर्ग के निर्देशन में किया गया। डॉ गर्ग के मुताबिक, जून 2022 तक कोरोना वैक्सीन की 1,97,34,08,500 डोज लगाई गई थी। जिनमें अधिकांश लोगों को कोविशील्ड वैक्सीन ही लगाई गई थी।दिमाग में खून का थक्का जमने की बात सामने आई \n\nडॉ आरके गर्ग ने बताया कि कुल 136 व्यक्तियों में ही वैक्सीन का दुष्प्रभाव देखने को मिला था। यह शुरुआती दौर में था। इनमें दस लोगों के दिमाग में खून का थक्का जमने की बात सामने आई थी। इसके अलावा हरपीज के 31 मामले पाए गए थे। मस्तिष्क व स्पाइन कार्ड में सूजन की भी दिक्कतें हुई थीं। सबसे अधिक मरीज फंग्शनल न्यूरोलाजिकल डिसआर्डर के मिले थे। उत्तर प्रदेश के अलावा दिल्ली, बंगाल और केरल से सबसे अधिक संख्या थी। 136 लोगों को वैक्सीनेशन के महज दो-तीन सप्ताह में दुष्प्रभाव हुए। दो-तीन साल बाद ऐसा संभव ही नहीं है। यह सिर्फ अफवाह है।\n\nडॉ आरके गर्ग कहते हैं, कोरोनाकाल के दौरान दिल में भी ब्लाकेज के मामले आ रहे थे। मांसपेशियों में सूजन की वजह से दिल की धड़कन प्रभावित हो रही थी। दरअसल, लाकडाउन की वजह से लोगों की जीवनशैली खराब हो गई थी। खानपान असंतुलित होने से मोटापा और डायबिटीज का स्तर बढ़ गया था। ऐसी स्थिति में दिल की बीमारी की संभावना बढ़ती है।\n",
        "description": "केजीएमयू के न्यूरोलाजी विभाग ने देशभर में कोविशील्ड वैक्सीन के दुष्प्रभाव पर प्रकाशित शोध-पत्रों का अध्ययन किया। इसी के आधार पर शोध पत्र तैयार किया। यह शोध कार्य न्यूरोलाजी विभाग के अध्यक्ष डॉ आरके गर्ग के निर्देशन में किया गया। डॉ गर्ग के मुताबिक जून 2022 तक कोरोना वैक्सीन की 1973408500 डोज लगाई गई थी। जिनमें अधिकांश लोगों को कोविशील्ड वैक्सीन ही लगाई गई थी। "
    },
    {
        "id": "23710472",
        "url": "https://www.jagran.com/uttar-pradesh/lucknow-city-up-school-update-timings-of-up-schools-changed-under-national-education-policy-now-holidays-will-be-at-this-time-know-23710472.html",
        "title": "UP School Update: राष्ट्रीय शिक्षा नीति के तहत यूपी के स्कूलों का समय बदला, अब कितने बजे होगी छुट्टी",
        "body": "राज्य ब्यूरो, लखनऊ। यूपी बोर्ड के राजकीय माध्यमिक स्कूलों व अशासकीय सहायता प्राप्त (एडेड) माध्यमिक स्कूलों का समय एक घंटा बढ़ा दिया गया है। अभी तक यह विद्यालय सुबह 7:30 बजे से दोपहर 12:30 बजे तक खुल रहे थे, लेकिन अब दोपहर 1:30 बजे तक खुलेंगे। राष्ट्रीय शिक्षा नीति को ध्यान में रखते हुए यह बदलाव किया गया है। इंटरमीडिएट एक्ट में संशोधन करने के बाद माध्यमिक शिक्षा विभाग की ओर से यह निर्देश दिए गए हैं।विशेष सचिव, माध्यमिक शिक्षा उमेश चंद्र की ओर से जारी किए गए आदेश के अनुसार राष्ट्रीय शिक्षा नीति के तहत नेशनल क्रेडिट फ्रेमवर्क के अनुसार स्कूलों में हर कक्षा के लिए 40 क्रेडिट अंक दिए गए हैं। 1,200 घंटे का शिक्षण कार्य और अन्य पाठ्य सहगामी कार्य भी किए जाने जरूरी हैं। \nऐसे में स्कूलों को पांच घंटे की बजाए इसे छह घंटे संचालित करना जरूरी है। अब एक अप्रैल से 30 सितंबर तक यूपी बोर्ड के माध्यमिक स्कूल सुबह 7:30 बजे से दोपहर 1:30 बजे तक खुलेंगे। वहीं एक अक्टूबर से 31 मार्च तक यह सुबह 9:30 बजे से दोपहर 3:30 बजे तक खुलेंगे। \n\nफिलहाल, गर्मी को देखते हुए शिक्षकों ने राहत देने की मांग की है, लेकिन नियमानुसार पढ़ाई कराने के लिए यह कदम उठाया गया है। उधर, बेसिक शिक्षा परिषद द्वारा संचालित प्राथमिक विद्यालय व उच्च प्राथमिक विद्यालयों का समय पहले से ही सुबह 7:30 बजे से दोपहर एक बजे तक संचालित किया जा चुका है।\n",
        "description": "UP School Update News - यूपी बोर्ड के राजकीय माध्यमिक स्कूलों व अशासकीय सहायता प्राप्त (एडेड) माध्यमिक स्कूलों का समय एक घंटा बढ़ा दिया गया है। अभी तक यह विद्यालय सुबह 730 बजे से दोपहर 1230 बजे तक खुल रहे थे लेकिन अब दोपहर 130 बजे तक खुलेंगे। राष्ट्रीय शिक्षा नीति को ध्यान में रखते हुए यह बदलाव किया गया है। "
    },
    {
        "id": "23710470",
        "url": "https://www.jagran.com/uttar-pradesh/lucknow-city-lok-sabha-election-2024-296-candidates-filed-nominations-for-14-seats-in-fifth-phase-scrutiny-will-be-held-today-withdrawal-up-to-six-23710470.html",
        "title": "Lok Sabha Election 2024: पांचवें चरण की 14 सीटों के लिए 296 प्रत्याशियों ने किया नामांकन, आज होगी जांच, छह तक वापसी",
        "body": "राज्य ब्यूरो, लखनऊ। लोकसभा चुनाव के पांचवें चरण की 14 सीटों के लिए कुल 296 प्रत्याशियों ने नामांकन किया है। शुक्रवार को नामांकन का आखिरी दिन था। आखिरी दिन 113 प्रत्याशियों ने नामांकन किया। अब शनिवार को नामांकन पत्रों की जांच की जाएगी और छह मई को नाम वापसी की अंतिम तारीख है। 20 मई को इन सभी सीटों पर मतदान होगा।मुख्य निर्वाचन अधिकारी नवदीप रिणवा के मुताबिक लखनऊ लोकसभा सीट से सर्वाधिक 41 प्रत्याशियों ने नामांकन किया है। रायबरेली से 24, अमेठी से 31, जालौन (सुरक्षित) से 11, झांसी से 21, हमीरपुर से 13, बांदा से 24, फतेहपुर से 24, कौशांबी (सुरक्षित) से 19, बाराबंकी (सुरक्षित) से 18, फैजाबाद से 23, कैसरगंज से 12, गोंडा से 13 और मोहनलाल गंज (सुरक्षित) सीट से 22 प्रत्याशियों ने नामांकन किया है। इस चरण के प्रमुख प्रत्याशियों में भाजपा के लखनऊ से रक्षामंत्री राजनाथ सिंह, मोहनलालगंज (सुरक्षित) से केंद्रीय राज्यमंत्री कौशल किशोर, फैजाबाद से लल्लू सिंह, कैसरगंज से करण भूषण सिंह, वहीं कांग्रेस से पार्टी के पूर्व अध्यक्ष राहुल गांधी, अमेठी से किशोरी लाल शर्मा और सपा के प्रदेश अध्यक्ष नरेश उत्तम पटेल की किस्मत दांव पर होगी। 20 मई को पांचवें चरण की इन 14 लोकसभा सीटों पर मतदान होगा।\n\nछठे चरण की 14 लोकसभा सीटों के लिए अभी तक 100 प्रत्याशी नामांकन कर चुके हैं। छह मई को इन सीटों पर पर्चा भरने की अंतिम तारीख है। 25 मई को इन सीटों पर मतदान होगा।\n",
        "description": "लोकसभा चुनाव के पांचवें चरण की 14 सीटों के लिए कुल 296 प्रत्याशियों ने नामांकन किया है। शुक्रवार को नामांकन का आखिरी दिन था। आखिरी दिन 113 प्रत्याशियों ने नामांकन किया है। अब शनिवार को नामांकन पत्रों की जांच की जाएगी और छह मई को नाम वापसी की अंतिम तारीख है। 20 मई को इन सभी सीटों पर मतदान होगा।"
    },
    {
        "id": "23710188",
        "url": "https://www.jagran.com/uttar-pradesh/lucknow-city-cm-yogi-targeted-indi-alliance-on-voice-raised-in-support-of-congress-from-pakistan-said-need-to-understand-intentions-of-anti-india-forces-23710188.html",
        "title": "सीएम योगी ने पाक से कांग्रेस समर्थन में उठी आवाज पर इंडी गठबंधन को घेरा, बोले- भारत विरोधी ताकतों की मंशा समझने की जरूरत",
        "body": "डिजिटल डेस्क, लखनऊ। मुख्यमंत्री योगी आदित्यनाथ ने शुक्रवार को पाकिस्तान से कांग्रेस के समर्थन में उठी आवाज पर राहुल गांधी और इंडी गठबंधन पर निशाना साधा है। उन्होंने कहा कि अब यह स्पष्ट हो गया है कि कांग्रेस का हाथ देश के दुश्मनों के साथ है। संभल, बदायूं और आंवला लोकसभा क्षेत्रों में चुनावी जनसभाओं को संबोधित करने के लिए रवाना होने से पहले मुख्यमंत्री योगी आदित्यनाथ ने अपने सरकारी आवास पर मीडिया से इस विषय पर विस्तार से बात की।उन्होंने कहा कि यदि मोदी और भाजपा जीतते हैं तो देश में दीपावली मनाई जाती है तो वहीं कांग्रेस की जीत पर पाकिस्तान में जश्न मनाया जाता है। इस अंतर को देश की जनता को समझना चाहिए और देश विरोधी तत्वों को नकार देना चाहिए।सीएम योगी ने कहा कि चुनाव आज चरम पर पहुंच चुका है। स्वाभाविक रूप से जो देश के दुश्मन हैं वह चुनाव के दौरान मोदी जी के पक्ष में जो माहौल है उसको खराब करने का भरसक प्रयास करेंगे। कुछ चीजें पूरे देश की जनता को देखनी चाहिएं कि कैसे पाकिस्तान राहुल गांधी को प्रोजेक्ट कर रहा है। पाकिस्तान सरकार का एक पूर्व मंत्री जो बेशर्मी के साथ पुलवामा की घटना का समर्थन करता है, वही व्यक्ति आज राहुल गांधी को सपोर्ट कर रहा है और राहुल गांधी को लेकर प्रफुल्लित हो रहा हो।\n\nयह दिखाता है कि कांग्रेस का हाथ, देश के दुश्मनों का साथ दोनों साथ हैं। ये दिखाता है कि मोदी जी जीतेंगे तो भारत में दीपावली होगी, लेकिन यदि कांग्रेस कहीं पर सफलता प्राप्त करे तो पाकिस्तान उससे प्रफुल्लित हो रहा है। देश की जनता को इन बयानों से अवेयर होना चाहिए और समझना चाहिए कि इसके पीछे भारत विरोधी ताकतों की मंशा क्या है।\nउन्होंने कहा कि कांग्रेस आजादी के बाद अपने मार्ग से भटक गई है। उसने अपने स्वार्थ के लिए पहले देश का विभाजन किया और फिर अपने राजनीतिक स्वार्थ के लिए देश के अंदर तुष्टीकरण की नीतियों को आगे बढ़ाया। तुष्टीकरण की नीतियों का ही दुष्परिणाम था कि देश के अंदर अलगाववाद और उग्रवाद चरम पर पहुंचा। कांग्रेस सरकार की भ्रष्ट नीतियों के कारण देश के अंदर नक्सलवाद भी तेजी से फैला।\n\nप्रधानमंत्री नरेंद्र मोदी जी ने पिछले 10 वर्ष के अंदर जो कार्य किया है उसके कारण आतंकवाद, नक्सलवाद और उग्रवाद को नियंत्रित किया जा सका है। आज देश के अंदर एक सकारात्मक माहौल बना है। विकास और गरीब कल्याणकारी योजनाओं को लेकर एक बेहतर माहौल बना है, जिससे अंतिम पायदान पर बैठे व्यक्ति को भी शासन की योजनाओं का लाभ मिल रहा है।\n",
        "description": "सीएम योगी ने पाकिस्तान से कांग्रेस के समर्थन में उठी आवाज पर राहुल गांधी और इंडी गठबंधन पर निशाना साधा है। उन्होंने कहा कि अब यह स्पष्ट हो गया है कि कांग्रेस का हाथ देश के दुश्मनों के साथ है। संभल बदायूं और आंवला लोकसभा क्षेत्रों में चुनावी जनसभाओं को संबोधित करने के लिए रवाना होने से पहले सीएम योगी ने मीडिया से इस विषय पर विस्तार से बात की।"
    },
    {
        "id": "23710172",
        "url": "https://www.jagran.com/uttar-pradesh/lucknow-city-up-by-election-bsp-opened-its-cards-on-last-day-spoiled-the-mathematics-of-votes-of-congress-sp-and-bjp-23710172.html",
        "title": "UP By-election: अंतिम दिन बसपा ने खोले पत्ते, बिगाड़ा कांग्रेस-सपा व भाजपा के वोटों का गणित",
        "body": "अंशू दीक्षित,  \n  लखनऊ। बहुजन समाज पार्टी ने लखनऊ पूर्वी विधानसभा के उप चुनाव में आलोक कुशवाहा को उतारकर नया राजनीतिक समीकरण बना दिया है। अभी तक महागठबंधन से कांग्रेस उम्मीदवार मुकेश सिंह चौहान और भाजपा से ओपी श्रीवास्तव मैदान में थे और माना जा रहा था कि उप चुनाव न लड़ने के कारण बसपा उम्मीदवार नहीं उताएगी। \n \n \n   शुक्रवार को नामांकन का अंतिम दिन होने से एक दिन पहले बसपा ने अपने कार्ड खोले हैं। राजनीतिक विशेषज्ञ मान रहे थे कि बसपा का कैडर वोट जिस तरफ जाएगा, उसकी नैया पार हो जाएगी लेकिन अब बसपा का कैडर वोट महागठबंधन या फिर भाजपा के वोट बैंक पर सेंध लगाएगा? यह सवाल चर्चा में रहा। \n  \n    पेशे से व्यापारी आलोक कुशवाहा को उतारकर राजनीतिक विशेषज्ञों की गणित फेल कर दी है। \n   \n \n  \n  \n    पूर्वी विधानसभा से तीन प्रत्याशी हैं और तीनों ही पहली बार विधानसभा का चुनाव लड़ रहे हैं। हालांकि वर्ष 1996 से वर्ष 2022 तक हुए विधानसभा चुनाव में बसपा दूसरे स्थान तक नहीं पहुंच पाई है। इस बार बसपा को उम्मीद है कि वह अपने कैडर व अल्पसंख्यक वोट के सहारे चमत्कार कर सकती है। बसपा ने वर्ष 1996 के विधानसभा चुनाव में स्वदेश कुमार ने 8,489 वोट हासिल कर तीसरे स्थान पर रहे थे। \n   \n \n\n\n  \n  \n    वर्ष 2002 में बसपा प्रत्याशी मो. युनूस को मात्र 3,055 वोट मिले और पांचवें स्थान पर रहे। वर्ष 2007 में गोपाल नारायण मिश्रा पर दांव लगाया और मिश्र को मात्र 14,076 वोट मिले और तीसरे स्थान पर रहे। वर्ष 2012 में कृष्ण चंद्र त्रिपाठी को खड़ा किया था। त्रिपाठी को 28,040 वोट मिले और बसपा इस बार चौथे स्थान पर आई। बसपा ने वर्ष 2014 के उप चुनाव में लखनऊ पूर्वी विधानसभा से कोई प्रत्याशी नहीं उतारा था। \n   \n \n\n",
        "description": "नामांकन का अंतिम दिन होने से एक दिन पहले बसपा ने अपने कार्ड खोले हैं। राजनीतिक विशेषज्ञ मान रहे थे कि बसपा का कैडर वोट जिस तरफ जाएगा उसकी नैया पार हो जाएगी लेकिन अब बसपा का कैडर वोट महागठबंधन या फिर भाजपा के वोट बैंक पर सेंध लगाएगा? यह सवाल चर्चा में रहा। पेशे से व्यापारी आलोक कुशवाहा को उतारकर राजनीतिक विशेषज्ञों की गणित फेल कर दी है।\n\n"
    },
    {
        "id": "23710087",
        "url": "https://www.jagran.com/uttar-pradesh/lucknow-city-congress-leader-claims-pm-modi-smriti-irani-and-all-chanakya-will-be-trapped-in-trick-over-rahul-gandhi-raebareli-lok-sabha-seat-nomination-23710087.html",
        "title": "'स्‍मृत‍ि से वो शोहरत भी छिन गई...' क्‍या कांग्रेस की चाल में फंस गए PM Modi और बाकी चाणक्‍य? इस नेता ने किया दावा",
        "body": "डिजिटल डेस्‍क, नई दिल्‍ली। राहुल गांधी ने वायनाड के बाद रायबरेली से भी चुनाव लड़ने का एलान कर दिया है। वहीं कुछ देर में वे यहां से नामांकन भी भरने वाले हैं।इस बीच भाजपा समेत अन्‍य विरोधी दलों से आ रही टिप्‍पणि‍याें के बाद कांग्रेस नेता जयराम रमेश ने राहुल के रायबरेली से चुनाव लड़ने पर लंबा पोस्‍ट लिखते हुए राजनीति‍ और शतरंज का जिक्र करते हुए बड़ी चाल चलने की बात कही है। इधर, पीएम मोदी ने राहुल के रायबरेली से चुनाव लड़ने पर टिप्‍पणी की कि वे पहले ही जानते थे कि राहुल अमेठी से चुनाव नहीं लड़ने वाले।   \nअपने एक्‍स पोस्‍ट में कांग्रेस नेता ने भाजपा के शीर्ष नेताओं को राहुल के सीट बदलने का जवाब दिया है।\nकांग्रेस नेता जयराम रमेश ने लिखा,\nराहुल गांधी जी की रायबरेली से चुनाव लड़ने की खबर पर बहुत सारे लोगों की बहुत सारी राय हैं, लेकिन वह राजनीति और शतरंज के  मंजे हुए खिलाड़ी हैं। और सोच समझ कर दांव चलते हैं। ऐसा निर्णय पार्टी के नेतृत्व ने बहुत विचार विमर्श करके बड़ी रणनीति के तहत लिया है। इस निर्णय से BJP, उनके समर्थक और चापलूस धराशायी हो गये हैं। बेचारे स्वयंभू चाणक्य जो ‘परंपरागत सीट’ की बात करते थे, उनको समझ नहीं आ रहा अब क्या करें?\n \nरायबरेली सिर्फ़ सोनिया जी की नहीं, खुद इंदिरा गांधी जी की सीट रही है। यह विरासत नहीं ज़िम्मेदारी है, कर्तव्य है। \n रही बात गांधी परिवार के गढ़ की, तो अमेठी-रायबरेली ही नहीं, उत्तर से दक्षिण तक पूरा देश गांधी परिवार का गढ़ है। राहुल गांधी तो तीन बार उत्तरप्रदेश से और एक बार केरल से सांसद बन गये, लेकिन मोदी जी विंध्याचल से नीचे जाकर चुनाव लड़ने की हिम्मत क्यों नहीं जुटा पाये?\n \nएक बात और साफ़ है कि कांग्रेस परिवार लाखों कार्यकर्ताओं की अपेक्षाओं उनकी आकांक्षाओं का परिवार है। कांग्रेस का एक साधारण कार्यकर्ता ही बड़े बड़ों पर भारी है। कल एक मूर्धन्य पत्रकार अमेठी के किसी कार्यकर्ता से व्यंग में कह रही थी कि “आप लोगों का नंबर कब आएगा टिकट मिलने का”? लीजिए, आ गया! कांग्रेस का एक आम कार्यकर्ता अमेठी में BJP का भ्रम और दंभ दोनों तोड़ेगा।\n \n प्रियंका जी धुआंधार प्रचार कर रही हैं और अकेली नरेंद्र मोदी के हर झूठ का जवाब सच से देकर उनकी बोलती बंद कर रही हैं। इसीलिए यह ज़रूरी था कि उन्हें सिर्फ़ अपने चुनाव क्षेत्र तक सीमित ना रखा जाए। प्रियंका जी तो कोई भी उपचुनाव लड़कर सदन पहुँच जायेंगी।\nआज स्मृति ईरानी की सिर्फ़ यही पहचान है कि वो राहुल गांधी के ख़िलाफ़ अमेठी से चुनाव लड़ती हैं। अब स्मृति ईरानी से वो शोहरत भी छिन गई।\n \n ",
        "description": "Rahul Gandhi RaeBareli Nomination राहुल गांधी ने वायनाड के बाद रायबरेली से भी चुनाव लड़ने का एलान कर दिया है। कुछ देर में वे यहां से नामांकन भी भरने वाले हैं। 2019 में अमेठी से स्मृति‍ ईरानी से चुनाव हारने के बाद अब उन्‍होंने फिर कांग्रेस की परंपरागत सीट से चुनाव लड़ने का एलान किया है। कांग्रेस नेता ने इसे पार्टी की एक बड़ी चाल के रूप में बताया है।"
    },
    {
        "id": "23710092",
        "url": "https://www.jagran.com/uttar-pradesh/lucknow-city-naresh-uttam-patel-from-fatehpur-and-bhagat-ram-mishra-from-kaiserganj-samajwadi-party-candidate-for-lok-sabha-election-23710092.html",
        "title": "SP Candidate List: लोकसभा चुनाव के लिए सपा ने जारी की एक और लिस्ट, UP की दो सीटों पर अखिलेश ने इन प्रत्याशियों पर लगाया दांव",
        "body": "डिजिटल डेस्‍क, लखनऊ। Lok Sabha Election 2024 समाजवादी पार्टी ने शुक्रवार को लोकसभा प्रत्याशियों की एक और लिस्ट जारी कर दी। सपा ने उत्तर प्रदेश में दो प्रत्याशियों के नाम का एलान किया है।इसे भी पढ़ें-जेनेरिक दवाओं को खराब बता रहे सरकारी डाक्टर, यहां सांसत में फंसी मरीजों की जान, रोज औसत 50 दवा की कराते हैं वापसी\n\nफतेहपुर से नरेश उत्‍तम पटेल और कैसरगंज भगत राम मिश्रा का मैदान में उतारा है। बता दें कि इस बार सपा-कांग्रेस मिलकर चुनाव लड़ रहे हैं।\n",
        "description": "Lok Sabha Election 2024 समाजवादी पार्टी ने शुक्रवार को लोकसभा प्रत्याशियों की एक और लिस्ट जारी कर दी। सपा ने उत्तर प्रदेश में दो प्रत्याशियों के नाम का एलान किया है। फतेहपुर से नरेश उत्‍तम पटेल Naresh Uttam Patel और कैसरगंज भगत राम मिश्रा Bhagat Ram Mishra  का मैदान में उतारा है।  बता दें कि इस बार सपा-कांग्रेस मिलकर चुनाव लड़ रहे हैं। \n"
    }
]