[
    {
        "id": "23625418",
        "url": "https://www.jagran.com/uttar-pradesh/lucknow-city-smart-meters-in-up-where-electricity-theft-is-high-smart-meters-will-be-installed-first-government-issued-instructions-23625418.html",
        "title": "Smart Meters In UP: जहां बिजली चोरी ज्यादा वहां पहले लगाए जाएंगे स्मार्ट मीटर, शासन ने जारी किये निर्देश",
        "body": "राज्य ब्यूरो, लखनऊ। पावर कारपोरेशन के अध्यक्ष डॅा.आशीष कुमार गोयल ने उन क्षेत्रों में पहले स्मार्ट मीटर लगाए जाने के निर्देश दिए हैं जहां ज्यादा बिजली चोरी होने से कम विद्युत राजस्व हासिल हो रहा है। उन्होंने कहा कि खरीदे जाने वाले मीटरों की गुणवत्ता जांचने के लिए उनकी रेंडम चेकिंग भी कराई जाए।मंगलवार को शक्ति भवन मुख्यालय में विभागीय कार्यों की समीक्षा के दौरान गोयल ने गर्मियों में निर्बाध बिजली आपूर्ति सुनिश्चित करने के लिए ट्रांसफार्मरों की ओवरलोडिंग खत्म करने और जर्जर तार को ठीक करने की हिदायत दी। अध्यक्ष ने साफ किया कि अधिक राजस्व की संभावना और लाइन हानियों को कमी को आधार बनाते हुए प्राथमिकता के आधार पर स्मार्ट मीटर लगाए जाएं। उन्होंने गर्मियों में बेहतर विद्युत आपूर्ति के लिए फरवरी में पुनः अनुरक्षण अभियान चलाए जाने के निर्देश दिए।\n\n\nकहा, गर्मी के दिनों में विद्युत आपूर्ति किन कारणों से बाधित होती है, उसका निवारण समय रहते कर लिया जाए। गोयल ने स्पष्ट किया कि गर्मियों में कोई भी ट्रांसफार्मर लापरवाही के कारण क्षतिग्रस्त नहीं होना चाहिए। क्षतिग्रस्त ट्रांसफार्मर की जिम्मेदारी तय की जाएगी। \n\n\n\nकहा, प्रबंध निदेशक से लेकर अवर अभियंता तक अपने-अपने क्षेत्रों में ट्रांसफार्मर का निरीक्षण करें। ट्रांसफार्मर फुंकना सामान्य प्रक्रिया है, यह सोच बदलनी होगी। दुर्घटना या प्राकृतिक घटनाओं को छोड़कर लाइन टूटने का कारण अनुरक्षण का अभाव है, जिसे नजरअंदाज नहीं किया जा सकता।\n\n\nअध्यक्ष ने निर्देशित किया कि स्थानीय शटडाउन कम से कम लेने पड़े इसकी तैयारी पहले से की जाए। अध्यक्ष ने विद्युत लाइनों के निरीक्षण के भी निर्देश दिए। कहा, लाइनों को बदलने और उन्हें व्यवस्थित करने के लिए पर्याप्त राशि दी गई है। लाइन टूटने या क्षतिग्रस्त होने के कारणों की जांच भी की जाएगी। \n\n\n",
        "description": "आशीष गोयल कृषि फीडरों को अलग करने की कार्रवाई में तेजी लाने के निर्देश दिए। उन्होंने कहा कि महाराष्ट्र व केरल में कृषि फीडर अलग करने की प्रक्रिया का अध्ययन करने के लिए अभियंताओं की टीम शीघ्र भेजी जाए और उसे प्रक्रिया को प्रदेश में भी अमल में लाया जाए। बैठक में पावर कारपोरेशन के प्रबंध निदेशक पंकज कुमार भी उपस्थित थे।    "
    },
    {
        "id": "23625421",
        "url": "https://www.jagran.com/uttar-pradesh/lucknow-city-ram-mandir-update-security-arrangements-tightened-before-the-consecration-ceremony-strict-instructions-issued-for-checking-of-suspects-in-all-districts-23625421.html",
        "title": "Ram Mandir Update: प्राण प्रतिष्ठा समारोह से पहले सुरक्षा व्यवस्था हुई सख्त, सभी जिलों में संदिग्धों की चेकिंग के कड़े निर्देश जारी",
        "body": "राज्य ब्यूरो, लखनऊ। अयोध्या में 22 जनवरी को प्राण प्रतिष्ठा समारोह से पूर्व सभी जिलों में संदिग्धों की चेकिंग कराए जाने के साथ ही सुरक्षा-प्रबंधों को लेकर कड़े निर्देश दिए गए हैं। डीजीपी मुख्यालय ने अलर्ट जारी कर सभी जिलों में पूरी सक्रियता बरते जाने को कहा है।हर छोटी घटना की सूचना को पूरी गंभीरता से लेकर कार्रवाई सुनिश्चित कराने का निर्देश है। कहा गया है कि इस दौरान कहीं कोई अप्रिय घटना न हो। सभी जिलों में होटल, धर्मशाला व लाज की चेकिंग बढ़ाए जाने के साथ ही हाईवे पर भी सतर्क दृष्टि रखी जाए। ",
        "description": "अयोध्या में 22 जनवरी को प्राण प्रतिष्ठा समारोह से पूर्व सभी जिलों में संदिग्धों की चेकिंग कराए जाने के साथ ही सुरक्षा-प्रबंधों को लेकर कड़े निर्देश दिए गए हैं। डीजीपी मुख्यालय ने अलर्ट जारी कर सभी जिलों में पूरी सक्रियता बरते जाने को कहा है। हर छोटी घटना की सूचना को पूरी गंभीरता से लेकर कार्रवाई सुनिश्चित कराने का निर्देश है।  "
    },
    {
        "id": "23625397",
        "url": "https://www.jagran.com/uttar-pradesh/lucknow-city-madarsa-board-bad-news-for-madarsa-teachers-they-will-not-get-honorarium-government-has-issued-orders-23625397.html",
        "title": "Madarsa Board : मदरसा टीचरों के लिए आई बुरी खबर, नहीं मिलेगा मानदेय- योगी सरकार ने कर दिए आदेश जारी",
        "body": "राज्य ब्यूरो, लखनऊ : UP Madarsa Board : केंद्र के बाद अब योगी सरकार भी मदरसा आधुनिकीकरण योजना में शिक्षकों को मानदेय नहीं देगी। मदरसों में हिंदी, अंग्रेजी, गणित, विज्ञान व सामाजिक अध्ययन विषय पढ़ाने के लिए मदरसा आधुनिकीकरण योजना के तहत करीब 25 हजार शिक्षक रखे गए थे। प्रदेश सरकार ने बजट में अतिरिक्त मानदेय देने की व्यवस्था को समाप्त करते हुए कोई भी वित्तीय स्वीकृति इस मद में नहीं जारी करने के निर्देश दिए हैं।दरअसल, मदरसा आधुनिकीकरण योजना केंद्र सरकार की है। इसे 1993-94 से संचालित किया जा रहा था। इसमें मदरसों में हिंदी, अंग्रेजी, विज्ञान, गणित व सामाजिक अध्ययन विषय को पढ़ाने के लिए शिक्षक रखे गए थे। वर्ष 2008 से इसे 'स्कीम फार प्रोवाइडिंग क्वालिटी एजुकेशन इन मदरसा' (एसपीक्यूईएम) के नाम से संचालित किया जाने लगा।इस योजना में तैनात स्नातक पास शिक्षकों को छह हजार व परास्नातक शिक्षकों को 12 हजार रुपये प्रति माह मानदेय दिया जाता था। वर्ष 2016 में प्रदेश सरकार ने भी इसमें दो हजार व तीन हजार रुपये प्रतिमाह का मानदेय अपनी ओर से देने का निर्णय लिया था। यानी स्नातक शिक्षकों को आठ हजार व परास्नातक शिक्षकों को 15 हजार रुपये इसमें मिलते थे।\n\nकेंद्र सरकार से इस योजना को वर्ष 2021-22 तक की ही स्वीकृति मिली थी, जबकि प्रदेश में तैनात इन शिक्षकों को केंद्र सरकार से मानदेय और पहले से नहीं मिल रहा था। पिछले दिनों अल्पसंख्यक कल्याण मंत्री ने अतिरिक्त मानदेय दिए जाने का आश्वासन दिया था।\nइसके बावजूद अल्पसंख्यक कल्याण विभाग के संयुक्त सचिव हरि बख्श सिंह ने बजट में की गई अतिरिक्त मानदेय की व्यवस्था को समाप्त कर दिया है। उन्होंने निदेशक को इस मद में कोई भी वित्तीय स्वीकृति न जारी करने के निर्देश दिए हैं। निदेशक जे. रीभा ने भी सभी जिलों को इसके आदेश भेजते हुए मानदेय देने पर रोक लगा दी है।\n\nयोगी सरकार मदरसा आधुनिकीकरण शिक्षकों के लिए बहुत संजीदा है। चूंकि केंद्र ने मानदेय बंद कर दिया है इसलिए तकनीकी कारणों से यहां भी बंद हो गया है। इस समस्या का हल निकाला जा रहा है।\n",
        "description": "UP Madarsa Board News  दरअसल मदरसा आधुनिकीकरण योजना केंद्र सरकार की है। इसे 1993-94 से संचालित किया जा रहा था। वहीं इसमें मदरसों में हिंदी अंग्रेजी विज्ञान गणित व सामाजिक अध्ययन विषय को पढ़ाने के लिए शिक्षक रखे गए थे। वर्ष 2008 से इसे स्कीम फार प्रोवाइडिंग क्वालिटी एजुकेशन इन मदरसा (एसपीक्यूईएम) के नाम से संचालित किया जाने लगा।"
    },
    {
        "id": "23625332",
        "url": "https://www.jagran.com/uttar-pradesh/lucknow-city-ram-mandir-pran-pratishtha-ceremony-dgp-headquarters-issued-strict-instructions-for-checking-suspects-in-all-districts-23625332.html",
        "title": "Ram Mandir: अयोध्या में प्राण प्रतिष्ठा से पहले अलर्ट, डीजीपी मुख्यालय ने सभी जिलों के ल‍िए जारी क‍िए न‍िर्देश",
        "body": "राज्य ब्यूरो, लखनऊ। अयोध्या में 22 जनवरी को प्राण प्रतिष्ठा समारोह से पूर्व सभी जिलों में संदिग्धों की चेकिंग कराए जाने के साथ ही सुरक्षा-प्रबंधों को लेकर कड़े निर्देश दिए गए हैं। डीजीपी मुख्यालय ने अलर्ट जारी कर सभी जिलों में पूरी सक्रियता बरते जाने को कहा है।हर छोटी घटना की सूचना को पूरी गंभीरता से लेकर कार्रवाई सुनिश्चित कराने का निर्देश है। कहा गया है कि इस दौरान कहीं कोई अप्रिय घटना न हो। सभी जिलों में होटल, धर्मशाला व लाज की चेकिंग बढ़ाए जाने के साथ ही हाईवे पर भी सतर्क दृष्टि रखी जाए।सभी जिलों में शरारतीतत्वों को चिह्नित कर उन पर कड़ी नजर रखी जाए। सोशल मीडिया पर निगरानी बढ़ा दी गई है। आपत्तिजनक व भड़काऊ पोस्ट करने वालों के विरुद्ध तत्काल कड़ी विधिक कार्रवाई सुनिश्चित कराने को कहा गया है।\nयह भी पढ़ें: एक सूत भी टेढ़ा तो दोबारा बनाते हैं यज्ञकुंड, प्राण प्रतिष्ठा के लिए काशी से आए विशेषज्ञ तैयार कर रहे हैं ऐसे नौ वेदी\n\n \nयह भी पढ़ें: रामलला प्राण प्रतिष्ठा: 22 जनवरी को उत्तर प्रदेश में स्कूलों-कॉलेजों की छुट्टी, शराब की दुकानें भी रहेंगी बंद\n \n\n",
        "description": "डीजीपी मुख्यालय ने अलर्ट जारी कर सभी जिलों में पूरी सक्रियता बरते जाने को कहा है। हर छोटी घटना की सूचना को पूरी गंभीरता से लेकर कार्रवाई सुनिश्चित कराने का निर्देश है। कहा गया है कि इस दौरान कहीं कोई अप्रिय घटना न हो। सभी जिलों में होटल धर्मशाला व लाज की चेकिंग बढ़ाए जाने के साथ ही हाईवे पर भी सतर्क दृष्टि रखी जाए।"
    },
    {
        "id": "23625339",
        "url": "https://www.jagran.com/uttar-pradesh/lucknow-city-government-advocate-wasted-10-minutes-high-court-imposed-fine-of-rs-25-thousand-23625339.html",
        "title": "UP News: सरकारी वकील ने बर्बाद किए 10 मिनट, हाईकोर्ट ने ठोंका 25 हजार रुपए हर्जाना; यूपी सरकार से कही ये बात",
        "body": "जागरण संवाददाता, लखनऊ। इलाहाबाद हाई कोर्ट की लखनऊ खंडपीठ ने सोमवार को उप्र सरकार पर यह कहकर 25 हजार रुपये का हर्जाना ठोंक दिया कि सरकारी अधिवक्ता ने कोर्ट का 10 मिनट का बहुमूल्य समय बर्बाद कर दिया। कोर्ट ने कहा कि यह रकम हाई कोर्ट लीगल सर्विसेस सब कमेटी में एक हप्ते के भीतर जमा की जाए। साथ ही कोर्ट ने राज्य सरकार से कहा कि सुनवाई के दौरान इस रंग-भंग के लिए जिम्मेदार से यह रकम वसूल की जाए।यह आदेश जस्टिस अब्दुल मोईन की एकल पीठ ने सोमवार को रजित राम वर्मा की ओर से दाखिल एक रिट याचिका पर सुनवाई करते हुए पारित किया। यह याचिका पिछले वर्ष दाखिल की गई थी, जिस पर सरकार ने अपना प्रति शपथपत्र भी दाखिल कर दिया था।सोमवार को सुनवाई के दौरान याची के अधिवक्ता ने सरकार के प्रति शपथपत्र के जवाब में अपना प्रतिउत्तर शपथपत्र दाखिल किया, जिसे कोर्ट ने रिकार्ड पर ले लिया। इसके बाद याची के अधिवक्ता ने अपनी बहस प्रारंभ कर दी। जब उसकी बहस समाप्त हुई तो कोर्ट ने सरकारी अधिवक्ता से सरकार का पक्ष जानना चाहा। सरकारी अधिवक्ता ने कहा कि उसे अभी थोड़ी देर पहले ही याची के प्रतिउत्तर शपथपत्र की प्रति दी गई है, अत: उन्हें प्रतिउत्तर शपथपत्र पढ़ने के लिए थोड़ा समय दे दिया जाए।\n\nसरकारी अधिवक्ता के समय मांगने पर जस्टिस मोईन ने गंभीर नाराजगी व्यक्त करते हुए कहा कि यदि उन्हें समय चाहिए था तो बहस प्रारंभ होने से पहले बता देते। उन्होंने मामले के सारे तथ्यों एवं कानून पर गौर कर लिया है और याची के अधिवक्ता ने भी अपना पक्ष रख दिया है तो ऐसे में मुकदमे की सुनवाई टालने से कोर्ट का बहुमूल्य 10 मिनट अनावश्यक बर्बाद हो गया। यह कहते हुए कोर्ट ने समय बर्बाद करने पर राज्य सरकार पर 25 हजार रुपये का हर्जाना लगा दिया। हालांकि, कोर्ट ने इस मुकदमे की सुनवाई एक सप्ताह के लिए टाल दी।\n\nRam Mandir: अयोध्या में प्राण प्रतिष्ठा समारोह से पहले अलर्ट जारी, डीजीपी मुख्यालय ने सभी जिलों के ल‍िए जारी क‍िए ये न‍िर्देश\n\n\n\n",
        "description": " कोर्ट ने कहा कि यह रकम हाई कोर्ट लीगल सर्विसेस सब कमेटी में एक हप्ते के भीतर जमा की जाए। साथ ही कोर्ट ने राज्य सरकार से कहा कि सुनवाई के दौरान इस रंग-भंग के लिए जिम्मेदार से यह रकम वसूल की जाए। यह आदेश जस्टिस अब्दुल मोईन की एकल पीठ ने सोमवार को रजित राम वर्मा की ओर से दाखिल एक रिट याचिका पर सुनवाई करते हुए पारित किया। "
    },
    {
        "id": "23625328",
        "url": "https://www.jagran.com/uttar-pradesh/lucknow-city-ed-raids-the-premises-of-real-estate-businessman-sudhir-goyal-case-of-cheating-investors-worth-crores-of-rupees-23625328.html",
        "title": "UP News: रियल एस्टेट कारोबारी सुधीर गोयल के ठिकानों पर ED की छापेमारी, निवेशकों से करोड़ों रुपये की ठगी का मामला",
        "body": "राज्य ब्यूरो, लखनऊ। प्रवर्तन निदेशालय (ईडी) ने निवेशकों से 100 करोड़ रुपये की ठगी के मामले में बुलंदशहर के रियल एस्टेट कारोबारी सुधीर गोयल पर शिकंजा कसना शुरू कर दिया है। ईडी ने मंगलवार को सुधीर गोयल व उसके करीबियों के बुलंदशहर व नोएडा स्थित 10 ठिकानों पर ताबड़तोड़ छापेमारी की। ईडी ने कई संदिग्ध दस्तावेज कब्जे में लिए हैं, जिनके आधार पर आगे की छानबीन की जा रही है।ईडी ने सुधीर गोयल के विरुद्ध दिसंबर, 2023 में मनी लांड्रिंग एक्ट के तहत केस दर्ज कर जांच शुरू की थी। बुलंदशहर में उसके विरुद्ध निवेशकों ने कई मुकदमे दर्ज कराए थे, जिन्हें आधार बनाकर ईडी ने अपनी जांच शुरू की है।सूत्रों का कहना है कि सुधीर ने कालोनी बसाने का झांसा देकर निवेशकों को आकर्षक योजनाएं गिनाईं। इसके बाद एक प्लाट को कई निवेशकों को बेचा गया। कई सैन्यकर्मियों को भी ठगी का शिकार बनाया गया था। बुलंदशहर पुलिस ने इससे पूर्व अलग-अलग मुकदमों में नामजद सुधीर व अन्य आरोपितों के विरुद्ध कार्रवाई की थी। ठगी के इस मामले में कई अन्य कारोबारियों व सफेदपोशों की भूमिका भी जांच के दायरे में है। ईडी को छापेमारी के दौरान कई बेनामी संपत्तियों की भी जानकारी मिली है। इसे लेकर भी जांच की जा रही है।जागरण संवाददाता, बुलंदशहर। रियल एस्टेट कारोबारी सुधीर गोयल के बुलंदशहर में छह ठिकानों पर ईडी की चार टीमों ने छापेमारी की। रिश्तेदार दो महिलाओं को हिरासत में लिया गया है। छह में से तीन स्थानों पर नगदी बरामद हुई है, जिसके लिए नोट गिनने की मशीन मंगाई गई। बुलंदशहर-हापुड़ मार्ग स्थित राधिका एंक्लेव निवासी सुधीर ने जिले में 11 कालोनियां विकसित की हैं। उस पर किसानों और ग्राहकों से प्लाट व मकान बेचने के नाम पर करोड़ों रुपये की धोखाधड़ी का आरोप है।\n\nईडी की एक टीम ने रामा एंक्लेव निवासी संयुक्त उद्योग एवं व्यापार मंडल के प्रदेश अध्यक्ष नीरज जिंदल के आवास पर छापेमारी की। नीरज और स्वजन से पूछताछ की। यहां से टीम ने कुछ नगदी और दस्तावेज कब्जे में लिए। दूसरी टीम ने सूर्यभूषण मित्तल उर्फ डब्बू मित्तल निवासी आवास विकास कालोनी के घर पर छापेमारी की। तीसरी टीम मोहल्ला शीतलगंज निवासी सुधीर की विधवा बहन डाली के आवास पर पहुंची तो उन्होंने आवास के मुख्य दरवाजे का गेट बंद कर लिया। इसके बाद पड़ोसियों की छत से होते हुए घर के अंदर टीम दाखिल हुई। मुख्य दरवाजों के ताले तोड़े। चौथी टीम ने राधिका एंक्लेव में सुधीर के आवास और कार्यालय पर छापेमारी की। साथ ही सुधीर के बड़े भाई पुष्पेन्द्र गोयल के आवास पर भी छापेमारी की गई।\n\nयह भी पढ़ें: Lucknow : घुसपैठियों के लिए की जा रही थी बड़ी साजिश, ATS ने किया पर्दाफाश- यह बनाया था मास्टर प्लान\n\nसुधीर गोयल और उसकी पत्नी रेखा ने प्लाट और मकान बेचने के नाम पर लोगों से फर्जीवाड़ा किया है। सुधीर पर करोड़ों रुपये की धोखाधड़ी व धमकी देने के 17 मुकदमे दर्ज हैं। सुधीर के एक करोड़ 24 लाख की धोखाधड़ी से आहत किसान पंकज सिरोही ने हापुड़ में 30 सितंबर को आत्महत्या कर ली थी। पुलिस ने 16 दिसंबर 2023 को सुधीर व रेखा, आलोक कुमार, जय सिंह और जय प्रकाश को पीलीभीत से गिरफ्तार किया था। पांचों इस समय जेल में हैं।\n\n",
        "description": "ईडी ने निवेशकों से 100 करोड़ रुपये की ठगी के मामले में बुलंदशहर के रियल एस्टेट कारोबारी सुधीर गोयल पर शिकंजा कसना शुरू कर दिया है। ईडी ने मंगलवार को सुधीर गोयल व उसके करीबियों के बुलंदशहर व नोएडा स्थित 10 ठिकानों पर ताबड़तोड़ छापेमारी की। ईडी ने कई संदिग्ध दस्तावेज कब्जे में लिए हैं जिनके आधार पर आगे की छानबीन की जा रही है।"
    },
    {
        "id": "23625325",
        "url": "https://www.jagran.com/uttar-pradesh/lucknow-city-route-diversion-get-out-of-the-car-thoughtfully-there-will-be-route-diversion-in-these-areas-of-lucknow-from-today-till-january15-23625325.html",
        "title": "Route Diversion : सोच समझकर निकलें बाहर, आज से 15 जनवरी तक लखनऊ के इन इलाकों में रहेगा रूट डायवर्जन- देखें पूरी लिस्ट",
        "body": "जागरण संवाददाता, लखनऊ : आर्मी डे परेड के अवसर पर 11 से 15 जनवरी के बीच कैंट व गोमतीनगर इलाके में डायवर्जन लागू रहेगा। डीसीपी ट्रैफिक हृदेश कुमार ने बताया कि दोपहर तीन से शाम पांच बजे तक डायवर्जन रहेगा। इस दौरान ट्रैफिक संबंधित समस्या आने पर कंट्रोल नंबर पर संपर्क कर सकते हैं।\n  \n  \n    तेलीबाग बाजार की तरफ से सुभानीखेड़ा चौराहा होकर लालकुर्ती तिराहा, करियप्पा चौराहा, लालबत्ती चौराहा की तरफ नहीं जा सकेंगे, बल्कि सुभानीखेड़ा चौराहे से बाएं एसीपी कैंट कार्यालय, बंगला बाजार चौराहा होते हुए जा सकेंगे। \n   \n \n  \n  \n   \n     लालबत्ती चौराहा की तरफ से अब्दुल हमीद चौराहा होकर नेहरू चौराहा, करियप्पा चौराहा, तेलीबाग चौराहा की तरफ नहीं जा सकेंगे, बल्कि लालबत्ती चौराहा से बाएं कटाई पुल, अर्जुनगंज बाजार व लालबत्ती चौराहा से दाहिने सिसेंडी तिराहा चौराहा होते हुए जा सकेंगे। \n   \n   \n \n\n  \n  \n   \n    \n      कुंवर जगदीश चौराहा की तरफ से सूर्या खेल परिसर, छप्पन चौराहा, करियप्पा चौराहा की तरफ नहीं जा सकेंगे, बल्कि लोको चौराहा या जेल हाउस चौराहा होकर जा सकेंगे। \n    \n   \n   \n \n\n\n  \n  \n   \n    \n     \n        करियप्पा चौराहा की तरफ से छप्पन भोग चौराहा, सूर्या खेल परिसर की तरफ नहीं जा सकेंगे, बल्कि लालकुर्ती तिराहा, सुभानीखेड़ा चौराहा या नेहरू चौराहा, अब्दुल हमीद चौराहा होकर जा सकेंगे। \n     \n    \n   \n   \n \n",
        "description": "Route Diversion  लालबत्ती चौराहा की तरफ से अब्दुल हमीद चौराहा होकर नेहरू चौराहा करियप्पा चौराहा तेलीबाग चौराहा की तरफ नहीं जा सकेंगे बल्कि लालबत्ती चौराहा से बाएं कटाई पुल अर्जुनगंज बाजार व लालबत्ती चौराहा से दाहिने सिसेंडी तिराहा चौराहा होते हुए जा सकेंगे। कुंवर जगदीश चौराहा की तरफ से सूर्या खेल परिसर छप्पन चौराहा करियप्पा चौराहा की तरफ नहीं जा सकेंगे लोको चौराहा जेल हाउस चौराहा होकर जा सकेंगे।"
    },
    {
        "id": "23625312",
        "url": "https://www.jagran.com/uttar-pradesh/lucknow-city-lucknow-a-big-conspiracy-was-being-hatched-for-infiltrators-ats-exposed-it-this-was-the-master-plan-made-23625312.html",
        "title": "Lucknow : घुसपैठियों के लिए की जा रही थी बड़ी साजिश, ATS ने किया पर्दाफाश- यह बनाया था मास्टर प्लान",
        "body": "राज्य ब्यूरो, लखनऊ : यूपीएटीएस ने बांग्लादेशियों व रोहिंग्या की घुसपैठ व आर्थिक मदद के लिए हो रही विदेशी फंडिंग की तह तक पहुंचने के लिए कई बैंक खातों व दिल्ली की कुछ एनजीओ की छानबीन शुरू की है। विदेशी फंडिंग की रकम को उप्र के अलावा बिहार, दिल्ली, कर्नाटक व अन्य राज्यों में सिंडीकेट के सदस्यों को भेजे जाने की जानकारी सामने आई है।हवाला कारोबारियों की मदद से भी बड़ी रकम अलग-अलग राज्यों में पहुंचाई जा रही थी। एटीएस की विशेष कोर्ट ने एक दिन पूर्व पकड़े गए एनजीओ संचालक अबू सालेह मंडल की सात दिनों की पुलिस रिमांड स्वीकृत की है।एटीएस ने बंगाल निवासी अबू सालेह को सोमवार को लखनऊ से गिरफ्तार किया था। उसकी एनजीओ हरोआ-अल-जमियातुल इस्लामिया दारुल उलूम मदरसा तथा कबीरबाग मिल्लत एकेडमी के एफसीआरए खातों में उम्मा वेलफेयर ट्रस्ट, यूके द्वारा 2018 से 2022 के बीच लगभग 58 करोड़ रुपये भेजे गए थे।\nबनाई गईं थी फर्जी कंपनियां\nइनमें अधिकांश रकम घुसपैठियों की मदद में खर्च की गई थी। एटीएस अब अबू सालेह से यह जानकारी जुटाने का प्रयास भी करेगा कि किन-किन राज्यों में कितनी रकम भेजी गई थी। सिंडीकेट से जुड़े अन्य सदस्यों तक पहुंचने का प्रयास होगा। उसके साथी अब्दुल गाजी की तलाश भी की जा रही है।\n\nअब्दुल की मदद से कई फर्जी कंपनियां बनाई गई थीं। एटीएस ने 11 अक्टूबर, 2023 को बांग्लादेश निवासी आदिलुर्रहमान के अलावा बंगाल निवासी नजीबुल शेख व अबु हुरायरा गाजी को गिरफ्तार किया था।\n",
        "description": "ATS in Lucknow  एटीएस ने बंगाल निवासी अबू सालेह को सोमवार को लखनऊ से गिरफ्तार किया था। उसकी एनजीओ हरोआ-अल-जमियातुल इस्लामिया दारुल उलूम मदरसा तथा कबीरबाग मिल्लत एकेडमी के एफसीआरए खातों में उम्मा वेलफेयर ट्रस्ट यूके द्वारा 2018 से 2022 के बीच लगभग 58 करोड़ रुपये भेजे गए थे। फिलहाल अभी कई एंगल से इन सभी मामलों की जांच की जा रही है। "
    },
    {
        "id": "23625242",
        "url": "https://www.jagran.com/uttar-pradesh/lucknow-city-exams-of-january-22-postponed-in-lucknow-university-change-made-due-to-pran-pratishtha-ceremony-of-ram-lalla-23625242.html",
        "title": "Ram Mandir: लखनऊ यून‍िवर्स‍िटी में 22 जनवरी की परीक्षाएं स्थगित, रामलला की प्राण प्रतिष्ठा की वजह से किया गया बदलाव",
        "body": "जागरण संवाददाता, लखनऊ। अयोध्या में 22 जनवरी को होने वाले श्रीराम मंदिर के उद्घाटन और प्राण प्रतिष्ठा की भव्य तैयारी को देखते हुए लखनऊ विश्वविद्यालय एवं सम्बद्ध महाविद्यालयों में भी उस दिन कार्यक्रम आयोजित किए जाएंगे। इसके लिए विश्वविद्यालय ने 22 जनवरी को होने वाली परीक्षाएं स्थगित करते हुए संशोधित कार्यक्रम जारी कर दिया है। छात्र-छात्राएं संशोधित परीक्षा कार्यक्रम लवि की वेबसाइट https://www.lkouniv.ac.in/en के माध्यम से डाउनलोड कर सकते हैं।कुलपति प्रोफेसर आलोक कुमार राय ने बताया कि विश्वविद्यालय से सम्बद्ध सभी महाविद्यालयों से भी अनुरोध किया जा रहा है कि 22 जनवरी को ऐतिहासिक अवसर से संबंधित कार्यक्रम अपने महाविद्यालय में भी आयोजित करें।लवि ने 22 जनवरी होने वाली स्नातक व परास्नातक के 23 विषयों का परीक्षा कार्यक्रम संशोधित कर दिया है। इनमें एम.एससी फूड प्रासेसिंग, बी.पी.ए, एम.पी.ए, एम.ए फिलासफी, एम.ए फ्रेंच, पीजी डिप्लोमा डिजास्टर रिलीफ एंड रिहैब्लिटेशन, एम.एससी रिन्यूएबल एनर्जी, एम.बी.ए फाइनेंस एंड एकाउंटिंग, एम.ए/एम.एससी एंथ्रोपोलाजी एवं फारेंसिक साइंस, बी.ए आनर्स अंग्रेजी, एम.ए, एम.एससी गणित (सीबीसीएस), एमटीटीएम, बी.ए आनर्स एआइएच, बी.वाक (साफ्टवेयर डेवलपमेंट), बी.यू.एम.एस, एम.ए सोशियोलाजी, मास्टर आफ पब्लिक हेल्थ, बी.ए एनईपी, एम.एससी फार्मास्यूटिकल केमिस्ट्री, एम.एससी फिजिक्स, एम.एससी बायोकेमिस्ट्री, एम.ए हिंदी व एम.ए लिंग्विस्टिक शामिल है।\n\nयह भी पढ़ें: स्वर्ण कपाटों से सज गया राम मंदिर, पहली तस्वीर आई सामने; 15 जनवरी तक पूरा हो जाएगा ये काम\n\n",
        "description": "अयोध्या में 22 जनवरी को होने वाले श्रीराम मंदिर के उद्घाटन और प्राण प्रतिष्ठा की भव्य तैयारी को देखते हुए लखनऊ विश्वविद्यालय एवं सम्बद्ध महाविद्यालयों में भी उस दिन कार्यक्रम आयोजित किए जाएंगे। इसके लिए विश्वविद्यालय ने 22 जनवरी को होने वाली परीक्षाएं स्थगित करते हुए संशोधित कार्यक्रम जारी कर दिया है। छात्र-छात्राएं संशोधित परीक्षा कार्यक्रम लवि की वेबसाइट https//www.lkouniv.ac.in/en के माध्यम से डाउनलोड कर सकते हैं।"
    },
    {
        "id": "23625209",
        "url": "https://www.jagran.com/uttar-pradesh/lucknow-city-up-madarsa-board-exam-from-13-february-to-21-february-23625209.html",
        "title": "UP News: मदरसा बोर्ड की परीक्षा का कार्यक्रम जारी, दो पालियों में 13 से 21 फरवरी तक होगा एग्‍जाम",
        "body": "राज्य ब्यूरो, लखनऊ। उत्तर प्रदेश मदरसा शिक्षा परिषद ने मंगलवार को अपनी वार्षिक परीक्षा का विस्तृत कार्यक्रम घोषित कर दिया। मदरसा बोर्ड की परीक्षा 13 फरवरी से शुरू होगी। यह 21 फरवरी तक दो पालियों में होगी। सुबह आठ बजे से 11 बजे तक पहली पाली और दूसरी पाली की परीक्षा दोपहर दो से शाम पांच बजे तक होगी।मदरसा बोर्ड के चेयरमैन डा. इफ्तिखार अहमद जावेद ने मंगलवार को परीक्षा कार्यक्रम घोषित कर दिया। उन्होंने बताया कि मौलवी/मुंशी (सेकेंडरी) की परीक्षा प्रथम पाली में सुबह आठ से 11 बजे तक होगी। आलिम (सीनियर सेकेंडरी), कामिल एवं फाजिल की परीक्षा दूसरी पाली दोपहर दो बजे से पांच बजे के बीच होगी।उन्होंने बताया कि मंगलवार को सभी मदरसों के प्रधानाचार्य एवं प्रबंधकों को परीक्षा की समय सारिणी भेज दी गई है। इसके अलावा मदरसा बोर्ड की वेबसाइट madarsaboard.upsdc.gov.in में भी समय सारिणी अपलोड कर दी गई है। इसके जरिये भी समय सारणी देखी जा सकती है। \n\nयह भी पढ़ें: लोकसभा चुनाव की तैयारियों में जुटे अखिलेश, बंद लिफाफे में मिले दावेदारों के नाम; स्वामी प्रसाद मौर्य का मुद्दा उठा तो कह दी ये बात\n\n\n",
        "description": "मदरसा बोर्ड के चेयरमैन डा. इफ्तिखार अहमद जावेद ने मंगलवार को परीक्षा कार्यक्रम घोषित कर दिया। उन्होंने बताया कि मौलवी/मुंशी (सेकेंडरी) की परीक्षा प्रथम पाली में सुबह आठ से 11 बजे तक होगी। आलिम (सीनियर सेकेंडरी) कामिल एवं फाजिल की परीक्षा दूसरी पाली दोपहर दो बजे से पांच बजे के बीच होगी। मंगलवार को सभी मदरसों के प्रधानाचार्य एवं प्रबंधकों को परीक्षा की समय सारिणी भेज दी गई है। \n\n"
    }
]