[
    {
        "id": "23701909",
        "url": "https://www.jagran.com/uttar-pradesh/lucknow-city-up-lok-sabha-election-2024-61-percent-voting-on-eight-seats-in-the-first-phase-23701909.html",
        "title": "UP Lok Sabha Election 2024: पहले चरण में आठ सीटों पर 61.11 प्रतिशत मतदान, इस चर्च‍ित सीट पर पड़े सबसे कम वोट",
        "body": "राज्‍य ब्‍यूरो, लखनऊ। पहले चरण की आठ लोकसभा सीटों के लिए शुक्रवार को हुए मतदान में 0.86 प्रतिशत वोट और बढ़ गए हैं। चुनाव आयोग की ओर से जारी मतदान के अंतिम आंकड़ों के अनुसार, प्रदेश में 61.11 प्रतिशत हुआ है।शुक्रवार की रात मतदान के जो अनंतिम आंकड़े दिए गए थे उसके अनुसार 60.25 प्रतिशत मतदान बताया गया था। सर्वाधिक 66.14 प्रतिशत मतदान सहारनपुर में हुआ है। रामपुर में सबसे कम 55.85 प्रतिशत वोट पड़े हैं।बिजनौर में 58.73, कैराना में 62.46, मुरादाबाद में 62.18, मुजफ्फरनगर में 59.13, नगीना में 60.75 व पीलीभीत में 63.11 प्रतिशत मतदान हुआ है। वर्ष 2019 के लोकसभा चुनाव में इन आठ सीटों पर 66.41 प्रतिशत मतदान हुआ था। \nसंवाद सूत्र, बाराबंकी। ऑडिटोरियम में चुनाव में लगने वाले पीठासीन और मतदान अधिकारी प्रथम को प्रशिक्षण दिया जा रहा है। ट्रेनिंग के तीसरे दिन प्रथम पाली में 17 और दूसरे पाली में 22 कार्मिक अनुपस्थित रहे। मुख्य विकास अधिकारी अन्ना सुधन ने सभी से स्पष्टीकरण मांगा है। वहीं, जिलाधिकारी ने एफआइआर के निर्देश दिए हैं।\n\nलोकसभा सामान्य निर्वाचन में लगाए गए कार्मिकों का प्रशिक्षण जीआइसी ऑडिटोरियम में दिया गया। पीठासीन अधिकारी, मतदान अधिकारी प्रथम को मिलाकर दोनों पालियों में कुल 1200 कार्मिकों को प्रशिक्षण दिया जाना था, जिसमें 39 अनुपस्थित रहे। डीएम ने प्रशिक्षण कार्यक्रम में गैर हाजिर मतदान कार्मिकों के विरुद्ध संबंधित थाने में एफआइआर दर्ज कराने के निर्देश दिए।\nचुनाव की जानकारी देने के बाद जीआइसी के कक्षों में प्रैक्टिकल कराया गया, जिसमें उनसे 30 प्रश्न पूछे गए। जवाब देने वाले भी पास और न दे पाने वाले भी पास कर दिए गए, क्योंकि इस बार चुनाव में महिलाओं की संख्या ज्यादा और पुरुषों की कम है। महिलाओं की द्वितीय मतदान अधिकारी पद पर लगाया गया है, जबकि पीठासीन और मतदान अधिकारियों में पुरुष की संख्या अधिक है।\n\nयह लोग चुनाव ड्यूटी भी किसी न किसी बहाने से कटवा रहे हैं, जिससे कार्मिक कम पड़ते जा रहे हैं। यही कारण है कि ईवीएम और वीवीपैट के प्रैक्टिकल में फेल कार्मिक भी पास कर दिए जा रहे हैं। प्रशिक्षण में जिला विकास अधिकारी भूषण कुमार, परियोजना निदेशक मनीष कुमार, जिला बेसिक शिक्षा अधिकारी संतोष देव पांडेय, उप जिलाधिकारी राजेश विश्वकर्मा, जिला प्रशिक्षण अधिकारी गरिमा सिंह, आशीष पाठक उपस्थित रहे।\n\n",
        "description": "चुनाव आयोग की ओर से जारी मतदान के अंतिम आंकड़ों के अनुसार प्रदेश में 61.11 प्रतिशत हुआ है। शुक्रवार की रात मतदान के जो अनंतिम आंकड़े दिए गए थे उसके अनुसार 60.25 प्रतिशत मतदान बताया गया था। सर्वाधिक 66.14 प्रतिशत मतदान सहारनपुर में हुआ है। रामपुर में सबसे कम 55.85 प्रतिशत वोट पड़े हैं। बिजनौर में 58.73 मुरादाबाद में 62.18 नगीना में 60.75 व पीलीभीत में 63.11 प्रतिशत मतदान हुआ। "
    },
    {
        "id": "23701876",
        "url": "https://www.jagran.com/uttar-pradesh/lucknow-city-up-top-news-today-pm-modi-in-aligarh-cm-yogi-in-agra-mayawati-in-bulandshahr-gyanvapi-case-up-board-23701876.html",
        "title": "UP Top News Today: अलीगढ़ में हुंकार भरेंगे पीएम मोदी, बुलंदशहर में मायावती की जनसभा; यूपी की बड़ी खबरें",
        "body": "ड‍िजिटल डेस्‍क, नई द‍िल्‍ली। प्रधानमंत्री नरेंद्र मोदी सोमवार को नुमाइश मैदान में अलीगढ़ और हाथरस लोकसभा सीट के प्रत्याशियों के समर्थन में चुनावी जनसभा संबोधित करेंगे। सुरक्षा के कड़े इंतजाम किए गए हैं। अलीगढ़ से पार्टी ने सांसद सतीश गौतम और हाथरस से खैर विधायक व योगी सरकार में राजस्व राज्यमंत्री अनूप प्रधान को प्रत्याशी बनाया है। प्रधानमंत्री दोपहर 1.50 बजे हेलीकाप्टर से अलीगढ़ पहुंचेंगे। दो बजे से 2.40 बजे तक संबोधन होगा। 2.55 बजे सफदरगंज हवाई अड्डा के लिए उड़ान भरेंगे। मुख्यमंत्री योगी आदित्यनाथ भी आएंगे।मुख्यमंत्री योगी आदित्यनाथ किरावली स्थित रामवीर क्रीड़ास्थल पर जनसभा को संबोधित करेंगे। वह सुबह 11.40 बजे पहुंचेंगे। भाजपा प्रत्याशी राजकुमार चाहर के समर्थन में आयोजित जनसभा में पूर्व वायु सेना प्रमुख आरकेएस भदौरिया भी शामिल होंगे।सिकंदराबाद में दोपहर एक बजे बसपा प्रमुख मायावती गौतमबुद्धनगर के लोकसभा प्रत्याशी राजेंद्र सोलंकी के समर्थन में जनसभा को संबोधित करेंगी।\n\nमेरठ में भाजपा प्रत्याशी अरुण गोविल के लिए सोमवार को प्रचार करने दीपिका चिखलिया और सुनील लहरी आएंगे। रामायण में श्रीराम की भूमिका निभाकर लोकप्रिय हुए अरुण गोविल के लिए चुनाव प्रचार करने उसी रामायण की सीता यानी दीपिका चिखलिया और इसी धारावाहिक में लक्ष्मण की भूमिका निभाकर दिलों में राज कर चुके सुनील लहरी रोड शो करेंगे। शहर के विभिन्न स्थानों पर शाम तीन से छह बजे तक रोड शो चलेगा।\n\nमुख्‍यमंत्री योगी आद‍ित्‍यनाथ सोमवार की शाम चार बजे गोरखनाथ मंद‍िर पहुंचेंगे, वह श्रीरुद्र महायज्ञ के पूर्णाहुति कार्यक्रम में शाम‍िल होंगे। मंगलवार की सुबह चुनाव तैयार‍ियों का जायजा लेने के ल‍िए पदाध‍िकार‍ियों संग बैठक करेंगे। दोपहर बाद चुनाव प्रचार के ल‍िए प्रस्‍थान करेंगे।\nज्ञानवापी केसज्ञानवापी में मिले शिवलिंग को आदि विश्वेश्वर बताते हुए उनकी पूजा-अर्चना और राग-भोग की मांग को लेकर वाराणसी निवासी शैलेंद्र योगीराज की ओर से दाखिल मुकदमे की सुनवाई सोमवार को सिविल जज (सीनियर डिवीजन फास्ट ट्रैक) प्रशांत कुमार की अदालत में होगी। वाद में कहा गया है कि एसआई सर्वे के दौरान ज्ञानवापी में साक्षात शिवलिंग दिखाई पड़ा। हिंदुओं को उनकी पूजा करने का अधिकार मिलना चाहिए। अदालत ने पिछली सुनवाई में प्रतिवादियों अंजुमन इंतेजामिया मसाजिद और जिला प्रशासन को नोटिस जारी कर अपना पक्ष रखने का निर्देश दिया था।\n\nराममंदिर के द्वितीय तल का निर्माण आरंभ हो गया है। पिलर्स बनाए जा रहे हैं। इसी वर्ष दिसंबर तक पूर्ण होना है राममंदिर के सभी तलों का निर्माण। वर्तमान समय में डेढ़ हजार श्रमिक कार्य कर रहे हैं।\nयूपी बोर्ड: इंप्रूवमेंट परीक्षा के लिए बरेली, गोरखपुर क्षेत्र में परीक्षार्थी बढ़े",
        "description": "UP Top News Today पीएम मोदी सोमवार को नुमाइश मैदान में अलीगढ़ और हाथरस लोकसभा सीट के प्रत्याशियों के समर्थन में चुनावी जनसभा संबोधित करेंगे। मुख्यमंत्री योगी आदित्यनाथ आगरा के किरावली स्थित रामवीर क्रीड़ास्थल पर जनसभा को संबोधित करेंगे। वह सुबह 11.40 बजे पहुंचेंगे। भाजपा प्रत्याशी राजकुमार चाहर के समर्थन में आयोजित जनसभा में पूर्व वायु सेना प्रमुख आरकेएस भदौरिया भी शामिल होंगे।"
    },
    {
        "id": "23701864",
        "url": "https://www.jagran.com/uttar-pradesh/lucknow-city-heatwave-alert-in-uttar-pradesh-temperature-increased-45-plus-in-april-last-days-23701864.html",
        "title": "UP Weather News: यूपी में हीटवेब का अलर्ट, प्रदेश के कई जिलों में भीषण गर्मी से लोग परेशान, लखनऊ इंतजाम में जुटा",
        "body": "अजय श्रीवास्तव, लखनऊ। पृथ्वी गर्म हो रही है और उसका असर दिख रहा है। यही कारण है कि देश के कई शहरों में भीषण गर्मी होने की सूचना ने हर किसी की चिंता बढ़ा दी है। राजनीतिक दल भी चिंतित हैं कि कहीं तेज गर्मी चुनावी उत्सव को फीका न कर दे।फिलहाल हीट वेव से बचाव का इंतजाम करने के लिए नगर निगम को जिम्मेदारी दी गई है, इससे साफ है कि लखनऊ भी उन शहरों में शामिल होगा, जहां अधिक गर्मी पड़ने की आशंका जताई जा रही है।त्रैमासिक चरणों का बनने वाले प्लान के लिए नगर आयुक्त इन्द्रजीत सिंह ने अपर नगर आयुक्त पंकज श्रीवास्तव और पर्यावरण अभियंता संजीव प्रधान को सहायक नोडल अधिकारी बनाया गया है। इस प्लान में उन इलाकों को भी शामिल किया जाएगा, जहां गर्मी अधिक महसूस होती है। इसमे ऐसी सड़कें जिनके किनारे घने पेड़ नहीं है। ऐसी लंबी सड़कें, जिनके किनारे से पेड़ गायब हो चुके हैं।\n\nपर्यावरण अभियंता संजीव प्रधान का कहना है कि कई बिंदुओं को शामिल कर प्लान तैयार किया जाएगा, इसमे खासतौर पर उन इलाकों को भी शामिल किया जाएगा, जहां गर्मी अधिक पड़ती है या फिर धूप का सीधा असर होता है। हीटवेव से संभावित प्रभावित लोग उत्तर प्रदेश राज्य आपदा प्रबंधन प्राधिकरण ने कहा है कि हीटवेव से विशेष तौर पर कमजोर व्यक्ति, वृद्ध, रोगी और श्रमिकों को स्वास्थ्य संबंधित गंभीर समस्याओं का सामना करना पड़ता है।\n\nLok Sabha Election 2024: पीएम मोदी के खिलाफ मायावती ने क्यों बदला प्रत्याशी? मंजू भाई ने बताई पर्दे की पीछे की कहानी\nआवश्यक आंकड़ों को एकत्र करना, जिसमे स्वास्थ्य डेटा, सभी कारणों से होने वाली मृत्यु डर का डेटा, भारतीय मौसम विभाग का तापमान और आद्र्रता का डेटा यह इंतजाम भी करने होंगे। हीट वेव को लेकर नगर विकास विभाग के प्रमुख सचिव अमृत अभिजात ने भी निर्देश जारी किए हैं। इसमें कहा गया है कि मार्च में अधिक गर्मी होने को देखते हुए मौसमी बीमारियां (हीट रिलेटेड इलनेसेज) कार्ययोजना तैयार करने को कहा गया है।\n\nभीड़ भाड़ वाली इलाकों में शीतल और शुद्ध पेयजल का इंतजाम करना गर्मी से बचाव के लिए शेल्टर होम बनाना व्यस्त इलाकों में मौसम के पूर्वानुमान और तापमान का डिस्प्ले करना हीट वेव से बचाव के उपायों का प्रचार प्रसार करना। इसमे स्कूल कालेजों को भी शामिल किया जाए।\nये भी पढ़ेंः ये हौसलों की उड़ान है; अभाव में नहीं रुके कदम, अपने दम पर पाई सफलता, स्ट्रीट लाइट के नीचे पढ़कर फर्स्ट क्लास हुए पास\n\n\n",
        "description": "UP Weather News In Hindi Today उत्तर प्रदेश राज्य आपदा प्रबंधन प्राधिकरण ने नगर निगम को सिटी हीट एक्शन प्लान बनाने को कहा है। नगर निगम को उस इलाकों को चिंहित करना पड़ेगा जहां तापमान अधिक महसूस होता है। इसके अलावा हीट वेव से बचाव और उसके दुष्प्रभावों को कम करने पर मंथन होगा। ऐसी सड़कें जहां दूर तक सिर छुपाने की जगह नहीं है।"
    },
    {
        "id": "23701837",
        "url": "https://www.jagran.com/uttar-pradesh/lucknow-city-lok-sabha-elections-2024-pallavi-patel-party-got-blow-after-blow-did-not-get-envelope-owaisi-refused-to-support-even-after-forming-an-alliance-23701837.html",
        "title": "पल्लवी की पार्टी को झटके पर झटका, ‘लिफाफा’ नहीं मिला… गठबंधन करके भी ओवैसी ने साथ देने से किया ‘इनकार’",
        "body": "राज्य ब्यूरो, लखनऊ। समाजवादी पार्टी गठबंधन से अलग होकर अपना दल कमेरावादी की पल्लवी पटेल द्वारा असदुद्दीन ओवैसी के साथ मिलकर बनाए गए पीडीएम ( पिछड़ा, दलित, मुस्लिम) न्याय मोर्चा को झटके पर झटका लग रहा है। न्याय मोर्चा को पहला झटका तब लगा जब ओवैसी ने प्रदेश में अपने सिंबल पर प्रत्याशी खड़े करने से इनकार कर दिया। अपना दल कमेरावादी को दूसरा झटका चुनाव चिह्न को लेकर लगा है। चुनाव आयोग ने अपना दल कमेरावादी द्वारा योगदान रिपोर्ट व वार्षिक आय-व्यय का ब्यौरा न देने के कारण उसका चुनाव चिह्न 'लिफाफा' आवंटित नहीं किया है। पार्टी चुनाव चिह्न आवंटित करने के लिए हाई कोर्ट गई, किंतु वहां उसकी याचिका खारिज हो गई। \n\nदरअसल, समाजवादी पार्टी से नाराज होकर पल्लवी पटेल ने आल इंडिया मजलिस-ए-इत्तेहादुल मुस्लिमीन (एआईएमआईएम) के मुखिया असदुद्दीन ओवैसी के साथ मिलकर पीडीएम न्याय मोर्चा का गठन 31 मार्च को पहले चरण की नामांकन प्रक्रिया खत्म होने के बाद किया था। \nइसका गठन सपा के पीडीए (पिछड़ा, दलित, अल्पसंख्यक) की काट के लिए पीडीएम (पिछड़ा, दलित, मुस्लिम) के नाम पर किया गया था। इसमें कुछ और छोटे दलों को भी शामिल किया गया था। \n\nपल्लवी पटेल ने यह दावा किया था कि यह मोर्चा लोकसभा चुनाव में भाजपा के साथ ही मुख्य विपक्षी दल सपा को भी घेरेगा और प्रदेश में नया राजनीतिक विकल्प पेश करेगा। मोर्चा ने दो चरणों की नामांकन प्रक्रिया खत्म होने के बाद 13 अप्रैल को सात सीटों पर प्रत्याशी घोषित किए थे। इनमें बरेली, हाथरस, फिरोजाबाद, रायबरेली, फतेहपुर, भदोही व चंदौली शामिल हैं। \nबरेली के प्रत्याशी रियासत यार खां का पर्चा शुक्रवार को निरस्त हो गया। चुनाव चिह्न न मिल पाने के कारण अब उसका लिफाफा मुक्त चुनाव चिह्न में आ गया है। ऐसे में पार्टी को हर सीट के लिए चुनाव चिह्न की मांग करनी पड़ेगी। जहां लिफाफा नहीं होगा वहां दूसरे चुनाव चिह्न के जरिए लड़ना होगा। इससे पार्टी की मुश्किलें बढ़ गई हैं।\n\nवहीं, एआईएमआईएम भी प्रदेश में अपने चुनाव चिह्न पर प्रत्याशी नहीं उतार रही है। इसका नुकसान भी मोर्चा को उठाना पड़ सकता है।\n\n\nइन झटकों के बीच पीडीएम न्याय मोर्चा ने सात और प्रत्याशियों की दूसरी सूची रविवार को जारी कर दी। संसदीय सीट उन्नाव से धनीराम पाल, कन्नौज से डॉ. दानिश अली, कानपुर नगर से राम आसरे पाल, गाजीपुर में सूबेदार बिंद, घोसी से प्रेमचन्द्र, सीतापुर से मो. काशिफ अंसारी व इलाहाबाद (प्रयागराज) से हंसराज कोल शामिल हैं।\nयह भी पढ़ें: मायावती ने यूपी की इस सीट पर अब तक नहीं उतारा प्रत्याशी, 'हाथी की चाल' पर अन्य दलों की निगाहें\n\n",
        "description": "समाजवादी पार्टी गठबंधन से अलग होकर अपना दल कमेरावादी की पल्लवी पटेल द्वारा असदुद्दीन ओवैसी के साथ मिलकर बनाए गए पीडीएम ( पिछड़ा दलित मुस्लिम) न्याय मोर्चा को झटके पर झटका लग रहा है। न्याय मोर्चा को पहला झटका तब लगा जब ओवैसी ने प्रदेश में अपने सिंबल पर प्रत्याशी खड़े करने से इनकार कर दिया। अपना दल कमेरावादी को दूसरा झटका चुनाव चिह्न को लेकर लगा है। "
    },
    {
        "id": "23701710",
        "url": "https://www.jagran.com/uttar-pradesh/lucknow-city-ro-aro-exam-paper-leak-case-this-is-same-doctor-who-played-with-lives-of-lakhs-of-youth-when-stf-arrested-him-many-things-came-out-23701710.html",
        "title": "ये वही डॉक्टर है… जिसने लाखों युवाओं की जिंदगी से खेला, एसटीएफ ने किया गिरफ्तार तो निकली कई बातें",
        "body": "जागरण संवाददाता, लखनऊ। आरओ/एआरओ (समीक्षा अधिकारी और सहायक समीक्षा अधिकारी) पर्चा लीक कांड मामले में एसटीएफ ने गिरोह के सरगना राजीव नयन के दाहिने हाथ डॉ. शरद और उसके तीन साथियों को रविवार को गिरफ्तार कर लिया। चारों को वृंदावन कॉलोनी में कालिंदी पार्क के पास से पकड़ा है। एसटीएफ के डिप्टी एसपी लाल प्रताप सिंह के मुताबिक, डॉ. शरद सिंह पटेल मूल रूप से मिर्जापुर के चुनार पचेवरा कैलाहट का रहने वाला है। यहां वृंदावन योजना कॉलोनी में लवनेस्ट अपार्टमेंट में रहता था। उसके अन्य साथियों में राजा बाजार का अभिषेक शुक्ला, प्रयागराज के झूंसी कमलदीपुर चकचुरवान रहने वाला कमलेश कुमार पाल और प्रयागराज कैंट म्योराबाद का अर्पित विनीत यशवंत हैं।\nगिरोह के सरगना राजीव नयन से पूछताछ में डॉ. शरद के बारे में जानकारी मिली थी। डॉ. शरद पहले भी कई प्रतियोगी परीक्षाओं के पर्चे लीक करा चुका है। आरोपियों के पास से दो लाख रुपये, दो लक्जरी कार और कई अहम दस्तावेज मिले हैं।\n\nएसटीएफ की पूछताछ में पता चला कि प्रश्न पत्र 25 लाख रुपये में बेचा गया था। डॉ. शरद को आरओ भर्ती परीक्षा के पर्चे का 25 लाख रुपया मिला था। डॉ. शरद और उसके साथी पर्चा लेकर पलासियों माल के पास चार लग्जरी कारों से पहुंचे थे। \nयहीं पर उन्हें अभ्यर्थियों से रकम भी मिली थी। अभ्यर्थियों को आरओ परीक्षा के पर्चे पर जो प्रश्न थे उनके उत्तर रटाए गए थे। इस काम में शरद का साथी अमित सिंह भी शामिल था। अमित को चार अप्रैल को ही गिरफ्तार कर लिया गया था।\n\nपेपर लीक कांड में मुख्य भूमिका प्रयागराज के जॉनसन गर्ल्स स्कूल एंड कॉलेज के विशप कमलेश कुमार पाल उर्फ केके और परीक्षा का काम देखने वाले अर्पित विनीत यशवंत की मुख्य भूमिका है। पेपर के कुल चार बंडल थे। \nप्लान के तहत 11 फरवरी 2024 को सुबह कमलेश कुमार पाल उर्फ केके करीब 6:30 बजे पर परीक्षा केंद्र विशप जॉनसन गर्ल्स स्कूल के बाहर आ गया था। परीक्षा केंद्र पर 6:45 बजे पेपर प्राप्त होने व सेक्टर मजिस्ट्रेट के जाने के बाद अर्पित विनीत यशवंत ने केके को फोन कर अंदर बुलाया। प्रश्नपत्र के चार बंडल थे। \n\nदो बंडल गार्ड एक-एक बंडल अर्पित विनीत यशवंत और एक केके लेकर नीचे से प्रथम तल पर स्ट्रांग रूम में ले गये। गार्ड व अर्पित अपने बंडल स्ट्रांग रूम में रख दिए, लेकिन केके अपना बंडल स्ट्रांग रूम के ठीक बगल में मेडिकल रूम में लेकर चला गया। \n",
        "description": "एसटीएफ के डिप्टी एसपी लाल प्रताप सिंह के मुताबिक डॉ. शरद सिंह पटेल मूल रूप से मिर्जापुर के चुनार पचेवरा कैलाहट का रहने वाला है। यहां वृंदावन योजना कॉलोनी में लवनेस्ट अपार्टमेंट में रहता था। उसके अन्य साथियों में राजा बाजार का अभिषेक शुक्ला प्रयागराज के झूंसी कमलदीपुर चकचुरवान रहने वाला कमलेश कुमार पाल और प्रयागराज कैंट म्योराबाद का अर्पित विनीत यशवंत हैं।"
    },
    {
        "id": "23701644",
        "url": "https://www.jagran.com/uttar-pradesh/lucknow-city-this-work-has-become-necessary-for-drivers-and-conductors-of-up-roadways-otherwise-be-ready-for-action-23701644.html",
        "title": "यूपी रोडवेज के चालक और कंडक्टर के लिए जरूरी हो गया ये काम, वरना कार्रवाई के लिए रहें तैयार",
        "body": "जागरण संवाददाता, लखनऊ। रोडवेज बसों की सड़क दुर्घटना होने की तत्काल सूचना न देने वालों पर कड़ी कार्रवाई होगी। बस के ड्राइवर व कंडक्टर को हादसे की पहली सूचना देना अनिवार्य किया गया है, ऐसा न करने पर अनुशासनिक कार्रवाई होगी। निगम मुख्यालय को सूचना न मिलने पर संबंधित क्षेत्रीय व सहायक क्षेत्रीय प्रबंधक पर कार्रवाई की जाएगी। परिवहन निगम की बस की दुर्घटना सूचना समय पर नहीं दी जाती, जबकि इस संबंध में 27 मार्च को एसओपी (मानक परिचालन कार्य प्रणाली) भी जारी की जा चुकी है। सभी 20 क्षेत्रों को निर्देश है कि बस के ड्राइवर व कंडक्टर दुर्घटना होने पर अपने डिपो के सहायक क्षेत्रीय प्रबंधक, केंद्र प्रभारी आदि को तत्काल सूचना देंगे। यदि वे ऐसा नहीं करते हैं तो उनके विरुद्ध अनुशासनिक कार्रवाई की जाए। \nनिगम मुख्यालय को सूचना न मिलने पर संबंधित क्षेत्रीय प्रबंधक व सहायक क्षेत्रीय प्रबंधक पर कार्रवाई होगी। प्रधान प्रबंधक प्रवर्तन अशोक कुमार ने निर्देश दिया है कि हर दुर्घटना पर इंटरसेप्टर वाहन तत्काल मौके पर भेजा जाए। पुलिस व प्रशासन को सूचित करके आवश्यक व्यवस्थाएं कराई जाएं। \n\n",
        "description": "बस के ड्राइवर व कंडक्टर को हादसे की पहली सूचना देना अनिवार्य किया गया है ऐसा न करने पर अनुशासनिक कार्रवाई होगी। निगम मुख्यालय को सूचना न मिलने पर संबंधित क्षेत्रीय व सहायक क्षेत्रीय प्रबंधक पर कार्रवाई की जाएगी। परिवहन निगम की बस की दुर्घटना सूचना समय पर नहीं दी जाती जबकि इस संबंध में 27 मार्च को एसओपी (मानक परिचालन कार्य प्रणाली) भी जारी की जा चुकी है। "
    },
    {
        "id": "23701316",
        "url": "https://www.jagran.com/uttar-pradesh/lucknow-city-eighth-failed-kept-extorting-money-by-pretending-to-be-deputy-sp-made-video-of-couple-and-blackmailed-them-23701316.html",
        "title": "आठवीं फेल खुद को डिप्टी एसपी बताकर करता रहा यह काम, प्रेमी युगल की बनाई ऐसी वीडियो और खूब किया ब्लैकमेल",
        "body": "जागरण संवाददाता, लखनऊ। दुबग्गा में आम्रपाली रोड के जंगल में घूमने वाले प्रेमी युगल की वीडियो बनाकर, दुष्कर्म के मुकदमे में फंसाने, एन्काउंटर की धमकी देकर रुपयों की वसूली करने वाले गिरोह के चार लोगों को ठाकुरगंज पुलिस ने गिरफ्तार किया है। गिरोह का सरगना मो. शकील आठवीं फेल है। वह खुद को डिप्टी एसपी बताता था।पुलिस उपायुक्त पश्चिमी डा. दुर्गेश कुमार ने बताया कि गिरफ्तार आरोपितों में रायबरेली के महाराजगंज राघवपुर का मो. शकील, मलिहाबाद मुड़ियारा का वीरेंद्र रावत, सीतापुर थानगांव तिलनिया पुरवा का रहने वाला राजू निषाद और पानदरीबा छंदुईया का मो. आरिफ है।आरोपितों के पास से कार में तीन किलो गांजा, चार मोबाइल, कार और एक डंडा बरामद किया गया है। शुक्रवार रात वारिस ने उक्त लोगों के खिलाफ मुकदमा दर्ज कराया था। वारिस परिचित महिला के साथ बाइक से दिन में घूमने निकले थे। राजू निषाद और आरिफ ने वीडियो बनाकर उनको धमकाया और 4500 रुपये ले लिए थे। मुकदमा दर्ज होने के बाद आरोपितों को गिरफ्तार किया गया।\nइंस्पेक्टर ठाकुरगंज श्रीकांत राय ने बताया कि राजू निषाद और मो. आरिफ पहले जंगल के आसपास घूम रहे अथवा छुपकर बैठे प्रेमी युगल का चुपके से वीडियो बना लेते थे। इसके बाद उनके पास जाकर दुष्कर्म के मुकदमे में फंसाने अथवा जेल भेजने की धमकी देते थे। जब प्रेमी युगल बदनामी के डर से गिड़गिड़ाने लगते थे। मो. आरिफ कहता था कि अब साहब (शकील) से बात करनी पड़ेगी।\n\n",
        "description": "आरोपितों के पास से कार में तीन किलो गांजा चार मोबाइल कार और एक डंडा बरामद किया गया है। शुक्रवार रात वारिस ने उक्त लोगों के खिलाफ मुकदमा दर्ज कराया था। वारिस परिचित महिला के साथ बाइक से दिन में घूमने निकले थे। राजू निषाद और आरिफ ने वीडियो बनाकर उनको धमकाया और 4500 रुपये ले लिए थे। मुकदमा दर्ज होने के बाद आरोपितों को गिरफ्तार किया गया।\n\n"
    },
    {
        "id": "23701280",
        "url": "https://www.jagran.com/uttar-pradesh/lucknow-city-lucknow-airport-new-arrangements-will-start-from-midnight-today-all-terminals-will-be-closed-flights-will-operate-from-here-23701280.html",
        "title": "Lucknow Airport: आज मध्यरात्रि से शुरू होगी नई व्यवस्था, सभी टर्मिनल होंगे खत्म; यहां से होगा उड़ानों का संचालन",
        "body": "जागरण संवाददाता, लखनऊ। चौधरी चरण सिंह अंतरराष्ट्रीय हवाई अड्डे से अब सभी घरेलू उड़ानों का संचालन टर्मिनल-3 से होगा। यह व्यवस्था रविवार रात 12 बजे के बाद से शुरू हो जाएगी। एयरपोर्ट से घरेलू विमानों का संचालन करने वाली कंपनियों में इंडिगो एयरलाइंस, एयर इंडिया, विस्तारा, एयर इंडिया एक्सप्रेस, एयर एशिया इंडिया, फ्लाई बिग और स्टार एयर शामिल हैं।अकासा एयरलाइंस ने नवनिर्मित टर्मिनल-3 से अपनी सभी सेवाओं का संचालन 31 मार्च से ही शुरू कर दिया है।वर्तमान में अमौसी एयरपोर्ट 29 घरेलू शहरों को कनेक्ट करता हैं। इन शहरों के लिये 110 से अधिक घरेलू विमान संचालित हो रहे हैं। अंतरराष्ट्रीय उड़ानों का संचालन फिलहाल टर्मिनल-एक से पूर्व की तरह जारी रहेगा। योजना के मुताबिक अमौसी एयरपोर्ट पर टर्मिनल-दो व तीन को जोड़ा जाएगा।इसके लिए अंतरराष्ट्रीय उड़ानों वाले टर्मिनल-एक को तोड़ा जाएगा। आने वाले दिनों में अमौसी एयरपोर्ट के सभी टर्मिनल को खत्म कर पूरा एक कर दिया जाएगा। फिलहाल इस काम को शुरू होने में अभी समय लगेगा। वहीं टर्मिनल-थ्री पर 72 चेक इन काउंटर हैं, जिसमें 17 सेल्फ बैगेज ड्राप हैं।\nइसके अलावा 62 इमिग्रेशन काउंटर हैं। इनमें 35 अराइवल इमिग्रेशन के हैं। सात एयरोब्रिज लगाए जाने की सुविधा है। टर्मिनल-दो पर यह दो ही था। इससे सीधे फ्लाइट में पहुंचने की सुविधा होगी। इसके अलावा 1500 वाहनों की क्षमता वाली पार्किंग है। इसके अलावा आटोमेटेड ट्रे सिस्टम और एडवांस्ड बैगेज स्क्रीनिंग मशीन इस टर्मिनल को और खास बनाती है।\n\n",
        "description": "योजना के मुताबिक अमौसी एयरपोर्ट पर टर्मिनल-दो व तीन को जोड़ा जाएगा। इसके लिए अंतरराष्ट्रीय उड़ानों वाले टर्मिनल-एक को तोड़ा जाएगा। आने वाले दिनों में अमौसी एयरपोर्ट के सभी टर्मिनल को खत्म कर पूरा एक कर दिया जाएगा। फिलहाल इस काम को शुरू होने में अभी समय लगेगा। वहीं टर्मिनल-थ्री पर 72 चेक इन काउंटर हैं जिसमें 17 सेल्फ बैगेज ड्राप हैं।"
    },
    {
        "id": "23701271",
        "url": "https://www.jagran.com/uttar-pradesh/lucknow-city-bjp-sp-leaders-expressed-grief-over-the-demise-of-former-mp-kunwar-sarvesh-singh-cm-yogi-said-i-am-shocked-by-his-demise-23701271.html",
        "title": "पूर्व सांसद कुंवर सर्वेश सिंह के निधन पर भाजपा-सपा नेताओं ने जताया शोक, सीएम योगी बोले- उनके निधन से स्तब्ध हूं मैं",
        "body": "राज्य ब्यूरो, लखनऊ। मुरादाबाद के पूर्व सांसद और इसी सीट से भाजपा प्रत्याशी कुंवर सर्वेश सिंह के निधन पर भाजपा और सपा के वरिष्ठ नेताओं ने दुख जताया है।केंद्रीय गृह मंत्री राजनाथ सिंह ने पूर्व सांसद के निधन पर गहरा दुख व्यक्त करते हुए कहा कि वह जमीन से जुड़े नेता और जनता के बीच काफी लोकप्रिय थे। उन्होंने पार्टी को मजबूत बनाने के लिए काफी परिश्रम किया। जनता से जुड़े मुद्दों के लिए संघर्ष करने में वह विश्वास करते थे। ईश्वर शोकसंतप्त परिवार को दुख की इस घड़ी में धैर्य और संबल प्रदान करे।मुख्यमंत्री योगी आदित्यनाथ ने भी उनके निधन पर दुख जताया है। उन्होंने इंटरनेट मीडिया प्लेटफार्म ‘एक्स’ पर लिखा, ‘मुरादाबाद लोकसभा क्षेत्र से भाजपा प्रत्याशी और पूर्व सांसद कुंवर सर्वेश सिंह के निधन से स्तब्ध हूं। ये भाजपा परिवार के लिए अपूरणीय क्षति है। मेरी संवेदनाएं शोकसंतप्त परिवारीजनों के साथ हैं। प्रभु श्रीराम से प्रार्थना है कि दिवंगत आत्मा को अपने श्रीचरणों में स्थान तथा शोकाकुल परिवारीजनों और समर्थकों को यह दुख सहने की शक्ति प्रदान करें।’\n\nभाजपा प्रदेश अध्यक्ष भूपेन्द्र सिंह चौधरी और प्रदेश महामंत्री (संगठन) धर्मपाल सिंह ने उनके निधन पर शोक व्यक्त किया है। चौधरी ने कहा कि भाजपा के कर्मठशील नेता और पार्टी कार्यकर्ताओं के प्रेरणास्रोत मुरादाबाद के पूर्व सांसद कुंवर सर्वेश सिंह का निधन अत्यंत दुखद तथा पीड़ादायक है। उनका गोलोकवासी होना मुरादाबाद ही नहीं बल्कि उत्तर प्रदेश भाजपा परिवार के लिए अपूरणीय क्षति है। उन्होंने प्रभु श्रीराम से प्रार्थना की कि दिवंगत पुण्यात्मा को अपने श्रीचरणों में स्थान दें तथा उनके समर्थकों व शोकसंतप्त परिवारीनजों को यह असहनीय दुख सहने की शक्ति प्रदान करें।\n\n",
        "description": " मुरादाबाद के पूर्व सांसद और इसी सीट से भाजपा प्रत्याशी कुंवर सर्वेश सिंह के निधन पर भाजपा और सपा के वरिष्ठ नेताओं ने दुख जताया है। केंद्रीय गृह मंत्री राजनाथ सिंह ने पूर्व सांसद के निधन पर गहरा दुख व्यक्त करते हुए कहा कि वह जमीन से जुड़े नेता और जनता के बीच काफी लोकप्रिय थे। उन्होंने पार्टी को मजबूत बनाने के लिए काफी परिश्रम किया। "
    },
    {
        "id": "23701272",
        "url": "https://www.jagran.com/uttar-pradesh/lucknow-city-congress-has-prepared-a-masterplan-for-election-campaign-from-mathura-to-bareilly-special-strategy-will-start-from-tomorrow-with-sp-23701272.html",
        "title": "मथुरा से बरेली तक चुनावी प्रचार के लिए कांग्रेस ने तैयार किया मास्टरप्लान, सपा के साथ कल से शुरू होगी विशेष रणनीति",
        "body": "राज्य ब्यूरो, लखनऊ। कांग्रेस प्रदेश प्रभारी अविनाश पांडेय मथुरा से लेकर बरेली तक चुनावी तैयारियों को धार देंगे। पांडेय 22 अप्रैल से अपनी तीन दिवसीय दौरे की शुरुआत मथुरा से करेंगे।प्रदेश प्रभारी सोमवार को मथुरा, आगरा, फिरोजाबाद व मैनपुरी में लोकसभा कोआर्डिनेटर, जिला व शहर के पदाधिकारियों की बैठक करेंगे। इसके साथ ही विपक्षी गठबंधन आइएनडीआइए के सहयोगी सपा, लोकदल, आप व किसान यूनियन के पदाधिकारियों के साथ भी बैठक करेंगे।वह 23 अप्रैल को अलीगढ़, कासगंज, फर्रुखाबाद व शाहजहांपुर तथा 24 अप्रैल को बदायूं व बरेली में पदाधिकारियों के साथ बैठकें करेंगे।\nइस दौरान विशेषकर लोकसभा सीट मथुरा, फतेहपुर सीकरी, मैनपुरी, एटा, फर्रुखाबाद, शाहजहांपुर, बदायूं, आंवला व बरेली की चुनावी तैयारियों को तेज करने के साथ ही आपसी समन्वय बढ़ाने पर जोर रहेगा। प्रदेश प्रभारी ने इससे पूर्व पश्चिमी उत्तर प्रदेश का दौरा किया था। वह चरणवार सभी 80 लोकसभा सीटों का भ्रमण करेंगे।\n\n",
        "description": "कांग्रेस प्रदेश प्रभारी अविनाश पांडेय मथुरा से लेकर बरेली तक चुनावी तैयारियों को धार देंगे। पांडेय 22 अप्रैल से अपनी तीन दिवसीय दौरे की शुरुआत मथुरा से करेंगे। प्रदेश प्रभारी सोमवार को मथुरा आगरा फिरोजाबाद व मैनपुरी में लोकसभा कोआर्डिनेटर जिला व शहर के पदाधिकारियों की बैठक करेंगे। इसके साथ ही विपक्षी गठबंधन आइएनडीआइए के सहयोगी सपा लोकदल आप व किसान यूनियन के पदाधिकारियों के साथ भी बैठक करेंगे।"
    }
]